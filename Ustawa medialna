## U S TAWA

```
z dnia 29 grudnia 1992 r.
o radiofonii i telewizji
```
Rozdział 1
**Przepisy ogólne
Art. 1.** 1. Zadaniem radiofonii i telewizji jest:
1) dostarczanie informacji;
2) udostępnianie dóbr kultury i sztuki;
3) ułatwianie korzystania z oświaty, sportu i dorobku nauki;
3a) upowszechnianie edukacji obywatelskiej;
4) dostarczanie rozrywki;
5) popieranie krajowej twórczości audiowizualnej.
1a. Zadania radiofonii i telewizji, o których mowa w ust. 1, są realizowane
przez dostarczanie usług medialnych.

2. Odbiór krajowych i zagranicznych programów oraz audiowizualnych usług
medialnych na żądanie przeznaczonych przez dostawców usług medialnych do
powszechnego odbioru jest wolny, z zachowaniem warunków określonych
przepisami prawa.

**Art. 1a.** 1. Ustawę stosuje się do dostawców usług medialnych
ustanowionych na terytorium Rzeczypospolitej Polskiej.

2. Dostawcę usługi medialnej uważa się za ustanowionego na terytorium
Rzeczypospolitej Polskiej, jeżeli spełnia on co najmniej jeden z warunków:
1) ma swoją siedzibę w Rzeczypospolitej Polskiej oraz:
a) decyzje redakcyjne dotyczące usługi medialnej są podejmowane na
terytorium Rzeczypospolitej Polskiej lub
b) istotna część osób zatrudnionych na podstawie stosunku pracy lub
umowy cywilnoprawnej przy świadczeniu usługi medialnej działa na
terytorium Rzeczypospolitej Polskiej, a decyzje redakcyjne dotyczące

```
Opracowano na
podstawie: t.j.
Dz. U. z 2017 r.
poz. 1414, 2111, z
2018 r. poz. 650,
915, 1717.
```

usługi medialnej są podejmowane w innym państwie członkowskim Unii
Europejskiej, lub
c) istotna część osób zatrudnionych na podstawie stosunku pracy lub
umowy cywilnoprawnej przy świadczeniu usługi medialnej działa
zarówno na terytorium Rzeczypospolitej Polskiej, jak i w innym
państwie członkowskim Unii Europejskiej;
2) decyzje redakcyjne dotyczące usługi medialnej są podejmowane na terytorium
Rzeczypospolitej Polskiej oraz istotna część osób zatrudnionych na podstawie
stosunku pracy lub umowy cywilnoprawnej przy świadczeniu usługi
medialnej działa na terytorium Rzeczypospolitej Polskiej, a dostawca usługi
medialnej ma swoją siedzibę w innym państwie członkowskim Unii
Europejskiej;
3) rozpoczął świadczenie usługi medialnej na terytorium Rzeczypospolitej
Polskiej lub na podstawie prawa Rzeczypospolitej Polskiej i utrzymuje
stabilne i efektywne związki gospodarcze z Rzecząpospolitą Polską, chyba że:
a) zarówno siedziba dostawcy usługi medialnej znajduje się w innym
państwie członkowskim Unii Europejskiej, jak i decyzje redakcyjne
dotyczące usługi medialnej są podejmowane w innym państwie
członkowskim Unii Europejskiej lub
b) istotna część osób zatrudnionych na podstawie stosunku pracy lub
umowy cywilnoprawnej przy świadczeniu usługi medialnej działa
w innym państwie członkowskim Unii Europejskiej, w którym dostawca
usługi medialnej ma swoją siedzibę, lub decyzje redakcyjne dotyczące
usługi medialnej są podejmowane na terytorium innego państwa
członkowskiego Unii Europejskiej.

3. Za ustanowionego na terytorium Rzeczypospolitej Polskiej uważa się także
dostawcę usługi medialnej, jeżeli istotna część osób zatrudnionych na podstawie
stosunku pracy lub umowy cywilnoprawnej przy świadczeniu usługi medialnej
działa na jej terytorium oraz dostawca ten:
1) ma swoją siedzibę na terytorium Rzeczypospolitej Polskiej, a decyzje
redakcyjne dotyczące usługi medialnej są podejmowane w państwie
niebędącym państwem członkowskim Unii Europejskiej, albo


2) ma swoją siedzibę w państwie niebędącym państwem członkowskim Unii
Europejskiej, a decyzje redakcyjne dotyczące usługi medialnej są
podejmowane na terytorium Rzeczypospolitej Polskiej.

4. Ustawę stosuje się także do dostawcy usługi medialnej, który:
1) korzysta ze stacji dosyłowej do satelity zlokalizowanej na terytorium
Rzeczypospolitej Polskiej albo
2) nie korzysta z tej stacji, ale korzysta z łącza satelitarnego należącego do
Rzeczypospolitej Polskiej
- mimo że nie odpowiada on warunkom określonym w ust. 2 i 3 i nie został uznany
za dostawcę usługi medialnej ustanowionego w państwie członkowskim Unii
Europejskiej na podstawie przepisów prawa tego państwa odpowiadających
warunkom określonym w ust. 2 i 3.

**Art. 2.** 1. Prawo rozpowszechniania programów radiowych i telewizyjnych
przysługuje jednostkom publicznej radiofonii i telewizji oraz osobom fizycznym,
osobom prawnym i osobowym spółkom handlowym, które uzyskały koncesję na
taką działalność, albo – w przypadku programów telewizyjnych
rozpowszechnianych wyłącznie w systemach teleinformatycznych – wpis do
rejestru takich programów.

2. Ustawy nie stosuje się do:
1) programu rozpowszechnianego lub rozprowadzanego wyłącznie w obrębie
jednego budynku;
2) programu rozpowszechnianego lub rozprowadzanego w systemie, w którym
urządzenia nadawcze i odbiorcze należą do tej samej osoby, prowadzącej
działalność gospodarczą lub inną zarejestrowaną działalność publiczną,
a treść programu ogranicza się do spraw związanych z tą działalnością i jest
adresowana do pracowników lub innego określonego kręgu osób związanych
z nadawcą;
3) programu rozprowadzanego w sieci kablowej, jeżeli liczba indywidualnych
odbiorców nie przekracza 250;
4) programów radiowych rozpowszechnianych wyłącznie w systemach
teleinformatycznych oraz audialnych usług na żądanie;
5) korespondencji prowadzonej z wykorzystaniem środków komunikacji
elektronicznej;


6) elektronicznych wersji dzienników i czasopism oraz prasy udostępnianej
w systemie teleinformatycznym pod warunkiem że nie składają się
w przeważającej części z audycji audiowizualnych;
7) gier losowych i zakładów wzajemnych, chyba że są częścią audycji usługi
medialnej.
**Art. 3.** Do rozpowszechniania programów radiowych i telewizyjnych stosuje
się przepisy prawa prasowego, o ile ustawa nie stanowi inaczej.

**Art. 3a.** 1. Dostawcy usług medialnych, mając na uwadze realizację
obowiązków określonych w ustawie, w szczególności w art. 14a, art. 16b ust. 3a,
art. 18a, art. 47e i art. 47g, mogą tworzyć i przystępować do kodeksów dobrych
praktyk w rozumieniu ustawy z dnia 23 sierpnia 2007 r. o przeciwdziałaniu
nieuczciwym praktykom rynkowym (Dz. U. z 2016 r. poz. 3 i 1823).

2. Krajowa Rada Radiofonii i Telewizji, działając w zakresie
audiowizualnych usług medialnych na żądanie, we współpracy z ministrem
właściwym do spraw informatyzacji inicjuje, wspiera i promuje powstawanie
kodeksów dobrych praktyk, o których mowa w ust. 1.

**Art. 4.** W rozumieniu ustawy:
1) usługą medialną jest usługa w postaci programu albo audiowizualnej usługi
medialnej na żądanie, za którą odpowiedzialność redakcyjną ponosi jej
dostawca i której podstawowym celem jest dostarczanie poprzez sieci
telekomunikacyjne ogółowi odbiorców audycji, w celach informacyjnych,
rozrywkowych lub edukacyjnych; usługą medialną jest także przekaz
handlowy;
2) audycją jest ciąg ruchomych obrazów z dźwiękiem lub bez niego (audycja
audiowizualna) albo ciąg dźwięków (audycja radiowa), stanowiący, ze
względu na treść, formę, przeznaczenie lub autorstwo, odrębną całość
w stworzonym przez dostawcę usługi medialnej programie lub katalogu
audycji publicznie udostępnianych w ramach audiowizualnej usługi medialnej
na żądanie, zwanym dalej „katalogiem”;
3) odpowiedzialnością redakcyjną jest sprawowanie faktycznej kontroli nad
wyborem audycji i sposobem ich zestawienia w programie lub w katalogu; nie


uchybia to zasadom odpowiedzialności prawnej za treść audycji lub
świadczenie usługi;
4) dostawcą usługi medialnej jest osoba fizyczna, osoba prawna lub osobowa
spółka handlowa ponosząca odpowiedzialność redakcyjną za wybór treści
usługi medialnej i decydująca o sposobie zestawienia tej treści, będąca
nadawcą lub podmiotem dostarczającym audiowizualną usługę medialną na
żądanie;
5) nadawcą jest osoba fizyczna, osoba prawna lub osobowa spółka handlowa,
która tworzy i zestawia program oraz rozpowszechnia go lub przekazuje
innym osobom w celu rozpowszechniania;
6) programem jest uporządkowany zestaw audycji, przekazów handlowych lub
innych przekazów, rozpowszechniany w całości, w sposób umożliwiający
jednoczesny odbiór przez odbiorców w ustalonym przez nadawcę układzie;
6a) audiowizualną usługą medialną na żądanie jest usługa medialna świadczona
w ramach prowadzonej w tym zakresie działalności gospodarczej, polegająca
na publicznym udostępnianiu audycji audiowizualnych na podstawie katalogu
ustalonego przez podmiot dostarczający usługę;
7) rozpowszechnianiem jest emisja programu drogą bezprzewodową lub
przewodową do odbioru przez odbiorców;
8) rozprowadzaniem jest przejmowanie rozpowszechnionego programu
w całości i bez zmian oraz równoczesne, wtórne jego rozpowszechnianie;
8a) publicznym udostępnianiem audiowizualnej usługi medialnej na żądanie jest
jej świadczenie w sposób umożliwiający ogółowi użytkowników,
w wybranym przez nich momencie i na ich życzenie, odbiór wybranej przez
nich audycji z katalogu udostępnionego w ramach takiej usługi;
9) dostarczaniem usługi medialnej jest rozpowszechnianie programu albo
publiczne udostępnianie audiowizualnej usługi medialnej na żądanie;
10) nadawcą społecznym jest nadawca:
a) którego program upowszechnia działalność wychowawczą i edukacyjną,
działalność charytatywną, respektuje chrześcijański system wartości, za
podstawę przyjmując uniwersalne zasady etyki, oraz zmierza do
ugruntowania tożsamości narodowej,


b) w którego programie nie są rozpowszechniane audycje ani inne przekazy,
o których mowa w art. 18 ust. 5,
c) który nie nadaje przekazów handlowych,
d) który nie pobiera opłat z tytułu rozpowszechniania, rozprowadzania lub
odbierania jego programu;
11) osobą zagraniczną jest osoba zagraniczna w rozumieniu art. 3 pkt 5 ustawy
z dnia 6 marca 2018 r. o zasadach uczestnictwa przedsiębiorców
zagranicznych i innych osób zagranicznych w obrocie gospodarczym na
terytorium Rzeczypospolitej Polskiej (Dz. U. poz. 649);
12) zespołem twórczym jest zespół osób tworzących audycje, do którego zalicza
się w szczególności: reżysera, autora scenariusza, scenografa, operatora,
odtwórców głównych ról i kompozytora;
13) programem wyspecjalizowanym jest program, w którym nie mniej niż 70%
czasu nadawania programu w ciągu miesiąca, w godzinach 6–23, stanowią
audycje i inne przekazy realizujące przyjętą specjalizację programu;
14) audycją wytworzoną pierwotnie w języku polskim jest audycja spełniająca
wymogi audycji europejskiej w rozumieniu niniejszej ustawy i powstała na
podstawie scenariusza wytworzonego pierwotnie w języku polskim, której
pierwotna rejestracja została dokonana w języku polskim;
15) audycją dla dzieci jest audycja, która ze względu na czas nadania i treść jest
skierowana głównie do dzieci;
16) przekazem handlowym jest każdy przekaz, w tym obrazy z dźwiękiem lub bez
dźwięku albo tylko dźwięki, mający służyć bezpośrednio lub pośrednio
promocji towarów, usług lub renomy podmiotu prowadzącego działalność
gospodarczą lub zawodową, towarzyszący audycji lub włączony do niej,
w zamian za opłatę lub podobne wynagrodzenie, albo w celach autopromocji,
w szczególności reklama, sponsorowanie, telesprzedaż i lokowanie produktu;
17) reklamą jest przekaz handlowy, pochodzący od podmiotu publicznego lub
prywatnego, w związku z jego działalnością gospodarczą lub zawodową,
zmierzający do promocji sprzedaży lub odpłatnego korzystania z towarów lub
usług; reklamą jest także autopromocja;
18) sponsorowaniem jest każdy wkład w finansowanie usługi medialnej lub
audycji, przez podmiot, który nie dostarcza usług medialnych i nie produkuje


audycji, w celu promocji jego nazwy, firmy, renomy, działalności, towaru lub
usługi, znaku towarowego lub innego oznaczenia indywidualizującego;
19) telesprzedażą jest przekaz handlowy zawierający bezpośrednią ofertę
sprzedaży towarów lub odpłatnego świadczenia usług;
20) ukrytym przekazem handlowym jest przedstawianie w audycjach towarów,
usług, nazwy, firmy, znaku towarowego lub działalności przedsiębiorcy
będącego producentem towaru lub świadczącego usługi, jeżeli zamiarem
dostawcy usługi medialnej, w szczególności związanym z wynagrodzeniem
lub uzyskaniem innej korzyści, jest osiągnięcie skutku reklamowego oraz
możliwe jest wprowadzenie publiczności w błąd co do charakteru przekazu;
21) lokowaniem produktu jest przekaz handlowy polegający na przedstawieniu
lub nawiązywaniu do towaru, usługi lub ich znaku towarowego w taki sposób,
że stanowią one element samej audycji w zamian za opłatę lub podobne
wynagrodzenie, a także w postaci nieodpłatnego udostępnienia towaru lub
usługi;
22) lokowaniem tematu jest przekaz handlowy polegający na nawiązywaniu do
towaru, usługi lub ich znaku towarowego w scenariuszu lub liście dialogowej
audycji w zamian za opłatę lub podobne wynagrodzenie;
23) autopromocją jest każdy przekaz pochodzący od dostawcy usługi medialnej
mający służyć bezpośrednio lub pośrednio promocji jego audycji, towarów
lub usług;
24) przekazem tekstowym jest zbiór tekstów i nieruchomych obrazów,
rozpowszechnianych za pomocą sygnału telewizyjnego lub radiowego
równocześnie z programem;
25) producentem jest osoba fizyczna lub osoba prawna, lub jednostka
organizacyjna, o której mowa w art. 331 § 1 Kodeksu cywilnego, która
podejmuje inicjatywę, faktycznie organizuje i ponosi odpowiedzialność za
kreatywny, organizacyjny i finansowy proces produkcji utworu
audiowizualnego;
26) producentem niezależnym wobec danego nadawcy jest producent
niepozostający w stosunku pracy z danym nadawcą, niebędący sam nadawcą
i nieposiadający udziałów w organizacji nadawcy oraz w którym nadawca ani
żaden podmiot od niego zależny bądź należący do tej samej grupy kapitałowej


nie posiada żadnych udziałów, a w zarządach nie zasiadają żadne osoby
pozostające w stosunku pracy z danym nadawcą lub będące nadawcami;
27) przedsiębiorcą jest przedsiębiorca w rozumieniu ustawy z dnia 6 marca
2018 r. – Prawo przedsiębiorców (Dz. U. poz. 646);
28) udogodnieniem dla osób niepełnosprawnych jest element dźwiękowy lub
graficzny zawarty w audycji lub rozpowszechniany równocześnie z nią,
którego celem jest zapewnienie osobom niepełnosprawnym z powodu
dysfunkcji narządu wzroku oraz osobom niepełnosprawnym z powodu
dysfunkcji narządu słuchu możliwości zapoznania się z audycją
w szczególności w formie napisów dla niesłyszących lub audiodeskrypcji,
a także tłumaczenia na język migowy;
29) systemem teleinformatycznym jest system teleinformatyczny w rozumieniu
ustawy z dnia 18 lipca 2002 r. o świadczeniu usług drogą elektroniczną
(Dz. U. z 2017 r. poz. 1219 );
30) siecią telekomunikacyjną jest sieć telekomunikacyjna w rozumieniu ustawy
z dnia 16 lipca 2004 r. – Prawo telekomunikacyjne (Dz. U. z 2016 r.
poz. 1489, z późn. zm.^1 )).
Rozdział 2
**Krajowa Rada Radiofonii i Telewizji
Art. 5.** Tworzy się Krajową Radę Radiofonii i Telewizji, zwaną dalej
„Krajową Radą”, jako organ państwowy właściwy w sprawach radiofonii
i telewizji.

**Art. 6.** 1. Krajowa Rada stoi na straży wolności słowa w radiu i telewizji,
samodzielności dostawców usług medialnych i interesów odbiorców oraz zapewnia
otwarty i pluralistyczny charakter radiofonii i telewizji.

2. Do zadań Krajowej Rady należy w szczególności:
1) projektowanie w porozumieniu z Prezesem Rady Ministrów kierunków
polityki państwa w dziedzinie radiofonii i telewizji;

1 ) Zmiany tekstu jednolitego wymienionej ustawy zostały ogłoszone w Dz. U. z 2016 r. poz. 1579,
1823, 1948, 1954 i 2003 oraz z 2017 r. poz. 935.


2) określanie, w granicach upoważnień ustawowych, warunków prowadzenia
działalności przez dostawców usług medialnych;
3) podejmowanie, w zakresie przewidzianym ustawą, rozstrzygnięć w sprawach
koncesji na rozpowszechnianie programów, wpisu do rejestru programów,
zwanego dalej „rejestrem”, oraz prowadzenie tego rejestru;
3a) uznawanie za nadawcę społecznego lub odbieranie tego przymiotu, na
warunkach określonych ustawą;
4) sprawowanie w granicach określonych ustawą kontroli działalności
dostawców usług medialnych;
5) organizowanie badań treści i odbioru usług medialnych;
5a) prowadzenie monitoringu rynku audiowizualnych usług medialnych na
żądanie w celu ustalenia kręgu podmiotów dostarczających audiowizualne
usługi medialne na żądanie oraz oceny wykonania obowiązków wynikających
z ustawy przez te podmioty;
6) ustalanie wysokości opłat za udzielenie koncesji oraz wpis do rejestru;
6a) ustalanie, na zasadach określonych w ustawie z dnia 21 kwietnia 2005 r.
o opłatach abonamentowych (Dz. U. z 2014 r. poz. 1204 oraz z 2015 r.
poz. 1324), wysokości opłat abonamentowych;
7) opiniowanie projektów aktów prawnych oraz umów międzynarodowych
dotyczących radiofonii i telewizji lub audiowizualnych usług medialnych na
żądanie;
7a) (utracił moc)^2 )
8) inicjowanie postępu naukowo-technicznego i kształcenia kadr w dziedzinie
radiofonii i telewizji;
9) organizowanie i inicjowanie współpracy z zagranicą w dziedzinie radiofonii
i telewizji, w tym współpracy z organami regulacyjnymi państw
członkowskich Unii Europejskiej, właściwymi w sprawach usług medialnych;
10) współpraca z właściwymi organizacjami i instytucjami w zakresie ochrony
praw autorskich, praw wykonawców, praw producentów oraz dostawców
usług medialnych;
11) (uchylony)

2 ) Z dniem 29 marca 2006 r. na podstawie wyroku Trybunału Konstytucyjnego z dnia 23 marca
2006 r. sygn. akt K 4/06 (Dz. U. poz. 377).


12) inicjowanie i wspieranie samoregulacji i współregulacji w zakresie
dostarczania usług medialnych;
13) upowszechnianie umiejętności świadomego korzystania z mediów (edukacji
medialnej) oraz współpraca z innymi organami państwowymi, organizacjami
pozarządowymi i innymi instytucjami w zakresie edukacji medialnej.
**Art. 7.** 1. W skład Krajowej Rady wchodzi pięciu członków powoływanych:
2 przez Sejm, 1 przez Senat i 2 przez Prezydenta, spośród osób wyróżniających się
wiedzą i doświadczeniem w zakresie środków społecznego przekazu.

2. (utracił moc)^2 )^
2a. (uchylony)
2b. Przewodniczącego Krajowej Rady wybierają ze swojego grona i odwołują
członkowie Krajowej Rady.
3. Krajowa Rada wybiera ze swego grona, na wniosek Przewodniczącego,
zastępcę Przewodniczącego Krajowej Rady.
4. Kadencja członków Krajowej Rady trwa 6 lat, licząc od dnia powołania
ostatniego członka. Członkowie Krajowej Rady pełnią swe funkcje do czasu
powołania następców.
5. Członek Krajowej Rady nie może być powołany na kolejną pełną kadencję.
6. Organ uprawniony do powołania członka Krajowej Rady odwołuje go
wyłącznie w przypadku:
1) zrzeczenia się swej funkcji;
2) choroby trwale uniemożliwiającej sprawowanie funkcji;
3) skazania prawomocnym wyrokiem za popełnienie przestępstwa z winy
umyślnej;
3a) złożenia niezgodnego z prawdą oświadczenia lustracyjnego, stwierdzonego
prawomocnym orzeczeniem sądu;
4) naruszenia przepisów ustawy stwierdzonego orzeczeniem Trybunału Stanu.
7. W przypadku odwołania członka lub jego śmierci przed upływem kadencji,
właściwy organ powołuje nowego członka Krajowej Rady na okres do końca tej
kadencji.

**Art. 8.** 1. Pracodawca zatrudniający członka Krajowej Rady udzieli mu, na
jego wniosek, urlopu bezpłatnego na czas sprawowania funkcji. Okres urlopu


wlicza się do stażu pracy, od którego zależą uprawnienia wynikające ze stosunku
pracy.

2. (uchylony)
3. W okresie kadencji członków Krajowej Rady ulega zawieszeniu ich
członkostwo:
1) (utracił moc)^3 )
2) we władzach stowarzyszeń, związków zawodowych, związków
pracodawców, organizacji kościelnych lub związków wyznaniowych.
4. Nie można łączyć funkcji członka Krajowej Rady z posiadaniem udziałów
albo akcji spółki bądź w inny sposób uczestniczyć w podmiocie będącym dostawcą
usługi medialnej lub producentem radiowym lub telewizyjnym oraz wszelką
działalnością zarobkową, z wyjątkiem pracy dydaktyczno-naukowej w charakterze
nauczyciela akademickiego lub pracy twórczej.

**Art. 9.** 1. Na podstawie ustaw i w celu ich wykonania Krajowa Rada wydaje
rozporządzenia i uchwały.
2. Krajowa Rada podejmuje uchwały większością 2/3 głosów ustawowej
liczby członków.

3. Krajowa Rada uchwala regulamin swych obrad.
**Art. 10.** 1. Przewodniczący Krajowej Rady kieruje jej pracami, reprezentuje
Krajową Radę oraz wykonuje zadania określone w ustawie.
2. Przewodniczący Krajowej Rady może żądać od dostawcy usługi medialnej
przedstawienia materiałów, dokumentów i udzielenia wyjaśnień w zakresie
niezbędnym dla kontroli zgodności działania tego dostawcy z przepisami ustawy,
warunkami koncesji lub wiążącymi go aktami samoregulacji.
3. Przewodniczący Krajowej Rady może wezwać dostawcę usługi medialnej
do zaniechania działań w zakresie dostarczania usług medialnych, jeżeli naruszają
one przepisy ustawy, uchwały Krajowej Rady lub warunki koncesji.
4. Przewodniczący Krajowej Rady na podstawie uchwały Rady może wydać
decyzję nakazującą zaniechanie przez dostawcę usługi medialnej działań
w zakresie, o którym mowa w ust. 3.

3 ) Z dniem 15 maja 2002 r. na podstawie wyroku Trybunału Konstytucyjnego z dnia 10 kwietnia
2002 r. sygn. akt K. 26/00 (Dz. U. poz. 517).


**<4a. Przewodniczący Krajowej Rady może wezwać spółkę, o której
mowa w art. 26 ust. 2 i 3, do przedstawienia materiałów i dokumentów oraz
udzielenia wyjaśnień w zakresie niezbędnym do oceny karty powinności
w zakresie określonym w art. 21b ust. 7 oraz sprawozdania, o którym mowa
w art. 31b ust. 1.>**

5. Przepisy ust. 2 – 4 stosuje się odpowiednio do rozprowadzania programów
radiowych i telewizyjnych.

**Art. 11.** 1. Krajowa Rada wykonuje swoje zadania przy pomocy Biura
Krajowej Rady.

2. Organizację i tryb działania Biura Krajowej Rady określa regulamin
uchwalany przez Krajową Radę.
3. Koszty działalności Krajowej Rady i Biura Krajowej Rady są pokrywane
z budżetu państwa.
4. Do pracowników Biura Krajowej Rady stosuje się przepisy o pracownikach
urzędów państwowych.

**Art. 12.** _[1. Krajowa Rada przedstawia corocznie do końca marca Sejmowi,
Senatowi i Prezydentowi sprawozdanie ze swej działalności za rok poprzedzający
oraz informację o podstawowych problemach radiofonii i telewizji.]_
**<1. Krajowa Rada przedstawia corocznie do końca maja danego roku
kalendarzowego Sejmowi, Senatowi i Prezydentowi sprawozdanie ze swojej
działalności za rok kalendarzowy poprzedzający oraz informację o
podstawowych problemach radiofonii i telewizji.>**

2. Krajowa Rada przedstawia corocznie Prezesowi Rady Ministrów
informację o swojej działalności oraz o podstawowych problemach radiofonii
i telewizji.
3. Sejm i Senat uchwałami przyjmują lub odrzucają sprawozdanie, o którym
mowa w ust. 1. Uchwała o przyjęciu sprawozdania może zawierać uwagi
i zastrzeżenia.
4. W wypadku odrzucenia sprawozdania przez Sejm i Senat kadencja
wszystkich członków Krajowej Rady wygasa w ciągu 14 dni, liczonych od dnia
ostatniej uchwały, z zastrzeżeniem ust. 5.

```
Dodany ust. 4a w
art. 10 wejdzie w
życie z dn.
1.01.2019 r. (Dz.
U. z 2018 r. poz.
171 7).
```
```
Nowe brzmienie
ust. 1 w art. 1 2
wejdzie w życie z
dn. 1.01.2019 r.
(Dz. U. z 2018 r.
poz. 1717).
```

5. Wygaśnięcie kadencji Krajowej Rady nie następuje, jeżeli nie zostanie
potwierdzone przez Prezydenta Rzeczypospolitej Polskiej.

Rozdział 3
**Programy radiowe i telewizyjne
Art. 13.** 1. Nadawca kształtuje program samodzielnie w zakresie zadań
określonych w art. 1 ust. 1 i ponosi odpowiedzialność za jego treść.

2. Przepis ust. 1 nie narusza przepisów dotyczących odpowiedzialności
innych osób za treść poszczególnych audycji, reklam lub innych przekazów.

**Art. 14.** 1. Nałożenie na nadawcę obowiązku lub zakazu rozpowszechniania
określonej audycji lub przekazu może nastąpić wyłącznie na podstawie ustawy.

2. Audycje i przekazy niepochodzące od nadawcy powinny być wyraźnie
wyodrębnione w programie i oznaczone w sposób niebudzący wątpliwości, że nie
pochodzą od nadawcy.

**Art. 14a.** 1. Nadawca jest obowiązany do zapewnienia odbiorcom łatwego,
bezpośredniego i stałego dostępu do informacji umożliwiających identyfikację
programu i jego nadawcy, a w szczególności do informacji o:
1) nazwie programu;
2) nazwisku, nazwie lub firmie tego nadawcy;
3) adresie jego siedziby;
4) danych kontaktowych, w tym adresu korespondencyjnego, adresu poczty
elektronicznej oraz witryny internetowej.

2. Nadawca jest obowiązany do wskazania Krajowej Rady jako organu
właściwego w sprawach radiofonii i telewizji.
3. Krajowa Rada może określić, w drodze rozporządzenia, sposób
zapewniania przez nadawców dostępu do informacji umożliwiających
identyfikację programu i jego nadawcy oraz inne niż wskazane w ust. 1 informacje,
uwzględniając potrzeby odbiorców, integralność przekazów, sposób
rozpowszechniania programu i oddziaływanie na interesy odbiorców oraz dążąc do
nieobciążania dostawców nadmiernymi utrudnieniami i kosztami w związku
z zapewnianiem informacji.


**Art. 15.** 1. Nadawcy programów telewizyjnych przeznaczają co najmniej
33% kwartalnego czasu nadawania programu na audycje wytworzone pierwotnie
w języku polskim, z wyłączeniem serwisów informacyjnych, reklam,
telesprzedaży, transmisji sportowych, przekazów tekstowych i teleturniejów.

2. Nadawcy programów radiowych, z wyłączeniem programów tworzonych
w całości w języku mniejszości narodowej lub etnicznej, lub w języku regionalnym
w rozumieniu art. 19 ustawy z dnia 6 stycznia 2005 r. o mniejszościach
narodowych i etnicznych oraz o języku regionalnym (Dz. U. z 2017 r. poz. 823 ),
przeznaczają co najmniej 33% miesięcznego czasu nadawania w programie
utworów słowno-muzycznych na utwory, które są wykonywane w języku polskim,
z tego co najmniej 60% w godzinach 5–24.
2a. Przy ustalaniu czasu nadawania w godzinach 5–24, o którym mowa
w ust. 2, czas nadawania utworu słowno-muzycznego w tych godzinach
wykonywanego w języku polskim przez debiutanta jest liczony jako 200% czasu
nadawania utworu.
2b. Za utwór wykonywany przez debiutanta uważa się utwór
słowno-muzyczny wykonywany w języku polskim, który w danym okresie
rozliczeniowym został rozpowszechniony w programie radiowym, a od daty
pierwszego rozpowszechnienia nie minęło 18 miesięcy, przy czym za debiutanta
uważa się wyłącznie artystę lub zespół muzyczny, który w powyższym okresie
18 miesięcy po raz pierwszy opublikował album zawierający utwory
słowno-muzyczne lub pojedyncze nagranie utworu słowno-muzycznego.
3. Nadawcy programów telewizyjnych przeznaczają ponad 50% kwartalnego
czasu nadawania programu na audycje europejskie, z wyłączeniem serwisów
informacyjnych, reklam, telesprzedaży, transmisji sportowych, przekazów
tekstowych i teleturniejów.
3a. Przewodniczący Krajowej Rady, na wniosek nadawcy programu
telewizyjnego rozpowszechnianego wyłącznie w systemie teleinformatycznym,
może, w drodze decyzji, określić niższy udział w programie telewizyjnym audycji,
o których mowa w ust. 1 i 3, uwzględniając liczbę odbiorców i zasięg programu
oraz możliwość realizacji obowiązków nałożonych na nadawcę.
3b. Do decyzji, o której mowa w ust. 3a, stosuje się przepis art. 33 ust. 3.


4. Krajowa Rada określi, w drodze rozporządzenia, niższy udział w programie
telewizyjnym audycji, o których mowa w ust. 1 i 3, oraz w programie radiowym
utworów, o których mowa w ust. 2, dla:
1) nadawców w pierwszym roku rozpowszechniania przez nich programu,
2) programów wyspecjalizowanych, dla których brak jest wystarczającej liczby
audycji, o których mowa w ust. 1 i 3, lub utworów, o których mowa w ust. 2 ,
3) programów, na których nadawanie przyznano koncesję określającą, że
programy te są przeznaczone dla mniejszości narodowych i etnicznych oraz
społeczności posługującej się językiem regionalnym
4) (uchylony)
- uwzględniając konieczność zachowania proporcji audycji wytworzonych
pierwotnie w języku polskim i audycji europejskich oraz uwzględniając możliwość
realizacji tych obowiązków w danych kategoriach programów.

**Art. 15a.** 1. Nadawcy programów telewizyjnych przeznaczają co najmniej
10% kwartalnego czasu nadawania programu na audycje europejskie wytworzone
przez producentów niezależnych, z wyłączeniem serwisów informacyjnych,
reklam, telesprzedaży, transmisji sportowych, przekazów tekstowych
i teleturniejów. W czasie przeznaczonym na audycje europejskie wytworzone przez
producentów niezależnych, audycje wytworzone w okresie 5 lat przed
rozpowszechnieniem w programie powinny stanowić co najmniej 50%.

2. Krajowa Rada określi, w drodze rozporządzenia, w odniesieniu do audycji,
o których mowa w art. 15 ust. 1 i 3 oraz w ust. 1:
1) sposób prowadzenia przez nadawcę ewidencji czasu nadawania,
2) czas przechowywania ewidencji, nie krótszy niż 1 rok,
3) zakres informacji zawartych w ewidencji, w tym dane o terminie
rozpowszechniania audycji, rzeczywisty czas trwania audycji, tytuł
i producenta audycji
- uwzględniając możliwość prowadzenia ewidencji w formie elektronicznej,
konieczność zapewnienia przejrzystości oraz jawności informacji znajdujących się
w ewidencji oraz nieobciążania nadawców nadmiernymi utrudnieniami i kosztami
w związku z prowadzeniem ewidencji.
3. Krajowa Rada określi, w drodze rozporządzenia, niższy udział audycji
europejskich wytworzonych przez producentów niezależnych w okresie 5 lat przed


rozpowszechnieniem w programie dla programów telewizyjnych, dla których
ze względu na wyspecjalizowany charakter programu brak jest wystarczającej
liczby tych audycji, uwzględniając wpływ charakteru programów na możliwość
realizacji przez nadawców tych obowiązków.

**Art. 15b.** 1. Audycją europejską jest audycja:
1) pochodząca z państwa członkowskiego Unii Europejskiej lub
2) pochodząca z innego państwa będącego stroną Europejskiej konwencji
o telewizji ponadgranicznej, sporządzonej w Strasburgu dnia 5 maja 1989 r.
(Dz. U. z 1995 r. poz. 160 oraz z 2004 r. poz. 250), zwanej dalej „Europejską
konwencją o telewizji ponadgranicznej”, niestosującego środków
dyskryminacyjnych w stosunku do audycji pochodzących z państw
członkowskich Unii Europejskiej, lub
3) wytworzona w koprodukcji w ramach umowy dotyczącej sektora
audiowizualnego zawartej między Unią Europejską a innym państwem
trzecim spełniająca wymagania określone w tej umowie, jeżeli państwo to nie
stosuje środków dyskryminacyjnych w stosunku do audycji pochodzących
z państw członkowskich Unii Europejskiej.

2. Audycja pochodzi z państw, o których mowa w ust. 1 pkt 1 i 2, jeżeli
większość członków zespołu twórczego stale zamieszkuje na terytorium jednego
z tych państw oraz spełniony jest co najmniej jeden z warunków:
1) audycja jest wyprodukowana przez producenta mającego siedzibę lub stałe
miejsce zamieszkania w państwie, o którym mowa w ust. 1 pkt 1 i 2;
2) produkcja audycji jest nadzorowana i kontrolowana przez osobę fizyczną
mającą stałe miejsce zamieszkania w państwie, o którym mowa w ust. 1 pkt 1
i 2, lub przez osobę prawną albo podmiot nieposiadający osobowości prawnej,
których siedziba znajduje się w państwie, o którym mowa w ust. 1 pkt 1 i 2;
3) udział współproducentów, mających siedzibę lub stałe miejsce zamieszkania
w państwie, o którym mowa w ust. 1 pkt 1 i 2, w łącznych kosztach produkcji
audycji jest większościowy i współprodukcja nie podlega kontroli
współproducentów niemających siedziby lub stałego miejsca zamieszkania
w państwie, o którym mowa w ust. 1 pkt 1 i 2.
3. (uchylony)


4. Audycją europejską jest także audycja, która została wyprodukowana
w ramach dwustronnych umów o koprodukcji zawartych między państwami
członkowskimi Unii Europejskiej i państwami trzecimi, a udział
współproducentów, mających siedzibę lub stałe miejsce zamieszkania na
terytorium państwa, o którym mowa w ust. 1 pkt 1, w łącznych kosztach produkcji
audycji jest większościowy oraz współprodukcja nie podlega kontroli
współproducentów niemających siedziby lub stałego miejsca zamieszkania na
terytorium państwa, o którym mowa w ust. 1 pkt 1.
5. (uchylony)
**Art. 16.** 1. Przekazy handlowe powinny być łatwo rozpoznawalne.
2. Reklamy i telesprzedaż powinny być łatwo odróżnialne od materiału
redakcyjnego. Reklamy i telesprzedaż odróżnia się w programie za pomocą
środków wizualnych, dźwiękowych lub przestrzennych.
3. Reklamy i telesprzedaż nie mogą zajmować więcej niż 12 minut w ciągu
godziny zegarowej.
4. Ograniczenia określonego w ust. 3 nie stosuje się do:
1) ogłoszeń nadawcy, zawierających jedynie informację o jego audycjach lub
fragmenty tych audycji;
2) ogłoszeń nadawcy zawierających jedynie informację o dodatkowych
produktach uzyskiwanych bezpośrednio z audycji;
3) wymaganych prawem oznaczeń przekazów handlowych, w tym wskazań
sponsorów.
5. Ogłoszenia, o których mowa w ust. 4 pkt 1 i 2, są emitowane pomiędzy
audycjami i nie mogą zajmować więcej niż 2 minuty w ciągu godziny zegarowej.
6. Bloki programowe poświęcone wyłącznie telesprzedaży powinny być
wyraźnie oznaczone w sposób wizualny i dźwiękowy oraz nadawane w sposób
nieprzerwany przez co najmniej 15 minut. Do bloków takich nie stosuje się
ograniczenia określonego w ust. 3.
7. Krajowa Rada określi, w drodze rozporządzenia, sposób prowadzenia
w programach radiowych i telewizyjnych działalności reklamowej i telesprzedaży,
w tym:
1) warunki nadawania, w tym wyodrębniania, oznaczania i umieszczania,
reklam i telesprzedaży w programach,


2) wymagania dotyczące osób, których głos lub wizerunek jest wykorzystywany
w reklamach, z uwzględnieniem zakresu ograniczeń w prowadzeniu przez nie
innych audycji w programach radiowych i telewizyjnych,
3) zakres udostępniania przez nadawcę czasu wykorzystywanego na reklamy
i telesprzedaż, w tym maksymalny wymiar czasu w okresie rocznym dla
jednego przedsiębiorcy lub ugrupowania gospodarczego,
4) sposób prowadzenia i przechowywania przez nadawcę ewidencji czasu
nadawanych reklam i telesprzedaży oraz zakres danych objętych tą ewidencją,
5) szczegółowe wymagania dla ogłoszeń nadawców, o których mowa w ust. 4
pkt 1 i 2, oraz sposób ich oznaczania i umieszczania w programach

- kierując się ochroną interesu odbiorców i samodzielności nadawców oraz
uwzględniając rozwój technik reklamowych.

**Art. 16a.** 1. Umieszczanie reklam lub telesprzedaży podczas audycji nie może
naruszać integralności audycji, przy uwzględnieniu naturalnych przerw w audycji,
jej czasu trwania i charakteru, ani uprawnień podmiotów praw do audycji.

2. W transmisjach zawodów sportowych zawierających przerwy wynikające
z przepisów ich rozgrywania oraz w transmisjach innych wydarzeń zawierających
przerwy, reklamy lub telesprzedaż mogą być nadawane wyłącznie w tych
przerwach.
3. Filmy wyprodukowane dla telewizji, z wyłączeniem serii, seriali i audycji
dokumentalnych, oraz filmy kinematograficzne mogą zostać przerwane, w celu
nadania reklam lub telesprzedaży, wyłącznie jeden raz podczas każdego okresu
pełnych 45 minut przewidzianych w programie.
4. Audycje inne niż określone w ust. 2 mogą być przerywane w celu nadania
reklam lub telesprzedaży, jeżeli okres między kolejnymi przerwami w danej
audycji wynosi w programie telewizyjnym co najmniej 20 minut, a w programie
radiowym co najmniej 10 minut.
5. Za przerwanie audycji uznaje się każde umieszczenie reklamy lub
telesprzedaży w trakcie audycji.
6. Nie można przerywać w celu nadania reklam lub telesprzedaży:
1) serwisów informacyjnych;
2) audycji o treści religijnej;
3) audycji publicystycznych i dokumentalnych o czasie krótszym niż 30 minut;


4) audycji dla dzieci.

7. Nie można przerywać w celu nadania reklam lub telesprzedaży audycji
w programach publicznej radiofonii i telewizji, z wyjątkiem audycji, o których
mowa w ust. 2.

**Art. 16b.** 1. Zakazane jest nadawanie przekazu handlowego:
1) wyrobów tytoniowych, rekwizytów tytoniowych, produktów imitujących
wyroby tytoniowe lub rekwizyty tytoniowe oraz symboli związanych
z używaniem tytoniu, w zakresie regulowanym przez ustawę z dnia
9 listopada 1995 r. o ochronie zdrowia przed następstwami używania tytoniu
i wyrobów tytoniowych (Dz. U. z 2017 r. poz. 957);
2) napojów alkoholowych, w zakresie regulowanym przez ustawę z dnia
26 października 1982 r. o wychowaniu w trzeźwości i przeciwdziałaniu
alkoholizmowi (Dz. U. z 2016 r. poz. 487);
3) świadczeń zdrowotnych w rozumieniu przepisów o działalności leczniczej
udzielanych wyłącznie na podstawie skierowania lekarza;
4) produktów leczniczych, w zakresie regulowanym przez ustawę z dnia
6 września 2001 r. – Prawo farmaceutyczne (Dz. U. z 2016 r. poz. 2142
i 2003 oraz z 2017 r. poz. 1015 i 1200);
5) gier cylindrycznych, gier w karty, gier w kości, zakładów wzajemnych, gier
na automatach, w zakresie regulowanym ustawą z dnia 19 listopada 2009 r.
o grach hazardowych (Dz. U. z 2016 r. poz. 471, 1948 i 2260 oraz z 2017 r.
poz. 88, 379 i 1089);
6) substancji psychotropowych lub środków odurzających oraz środków
spożywczych lub innych produktów, w zakresie uregulowanym ustawą z dnia
29 lipca 2005 r. o przeciwdziałaniu narkomanii (Dz. U. z 2017 r. poz. 783);
7) usług w zakresie udostępniania solarium, w zakresie uregulowanym ustawą
z dnia 15 września 2017 r. o ochronie zdrowia przed następstwami
korzystania z solarium (Dz. U. poz. 2111).

2. Zakazane jest nadawanie przekazów handlowych:
1) nawołujących bezpośrednio małoletnich do nabywania produktów lub usług;
2) zachęcających małoletnich do wywierania presji na rodziców lub inne osoby
w celu skłonienia ich do zakupu reklamowanych produktów lub usług;


3) wykorzystujących zaufanie małoletnich, jakie pokładają oni w rodzicach,
nauczycielach i innych osobach;
4) w nieuzasadniony sposób ukazujących małoletnich w niebezpiecznych
sytuacjach;
5) oddziałujących w sposób ukryty na podświadomość.

3. Przekaz handlowy nie może:
1) naruszać godności ludzkiej;
2) zawierać treści dyskryminujących ze względu na rasę, płeć, narodowość,
pochodzenie etniczne, wyznanie lub światopogląd, niepełnosprawność, wiek
czy orientację seksualną;
3) ranić przekonań religijnych lub politycznych;
4) zagrażać fizycznemu, psychicznemu lub moralnemu rozwojowi małoletnich;
5) sprzyjać zachowaniom zagrażającym zdrowiu, bezpieczeństwu lub ochronie
środowiska.
3a. Audycjom dla dzieci nie powinny towarzyszyć przekazy handlowe
dotyczące artykułów spożywczych lub napojów zawierających składniki, których
obecność w nadmiernych ilościach w codziennej diecie jest niewskazana.
3b. Krajowa Rada, po zasięgnięciu opinii ministra właściwego do spraw
zdrowia, może określić, w drodze rozporządzenia:
1) rodzaje artykułów spożywczych lub napojów zawierających składniki,
których obecność w nadmiernych ilościach w codziennej diecie jest
niewskazana,
2) sposób umieszczania w programach przekazów handlowych dotyczących
tych artykułów, tak aby przekazy te nie towarzyszyły audycjom dla dzieci
- dążąc do zachęcenia nadawców do przeciwdziałania promowaniu niezdrowego
odżywiania wśród dzieci oraz uwzględniając charakter programów, ich wpływ na
kształtowanie opinii publicznej i oddziaływanie na interesy odbiorców, bez
nakładania nieuzasadnionych obowiązków na nadawców.
4. (uchylony)
**Art. 16c.** Zakazane są:
1) ukryte przekazy handlowe;
2) lokowanie produktów, z zastrzeżeniem art. 17a;
3) lokowanie tematów.


**Art. 17.** 1. Odbiorcy powinni zostać wyraźnie poinformowani
o sponsorowaniu. Sponsorowane audycje lub inne przekazy są oznaczane przez
wskazanie sponsora na ich początku, na końcu oraz w momencie wznowienia po
przerwie na reklamę lub telesprzedaż. Wskazanie sponsora może zawierać tylko
jego nazwę, firmę, znak towarowy lub inne oznaczenie indywidualizujące
przedsiębiorcę lub jego działalność, odniesienie do jego towarów, usług lub ich
znaku towarowego.
1a. Wskazanie sponsora i żaden element tego wskazania nie może
bezpośrednio zachęcać do zakupu lub najmu towarów lub usług, zwłaszcza przez
specjalne, promocyjne do nich odniesienie.

2. Wskazanie sponsora nie może zawierać nazwy, firmy, znaku towarowego
lub innego oznaczenia indywidualizującego przedsiębiorcę lub jego działalność,
widoku towaru albo usługi, których reklama jest zakazana w art. 16b ust. 1.
3. Sponsor nie może wpływać na treść audycji lub innego przekazu oraz ich
miejsce w programie w sposób ograniczający samodzielność i niezależność
redakcyjną nadawcy. Sponsorowanie nie zwalnia nadawcy od odpowiedzialności
za treść audycji.
4. Sponsorowane audycje lub inne przekazy nie mogą zachęcać do kupna lub
innego udostępniania towarów lub usług sponsora lub osoby trzeciej.
5. Zabronione jest sponsorowanie audycji lub innych przekazów,
z zastrzeżeniem ust. 6, przez:
1) partie polityczne;
2) związki zawodowe;
3) organizacje pracodawców;
4) osoby fizyczne lub osoby prawne, których zasadniczą działalność stanowi
produkcja lub sprzedaż towarów lub świadczenie usług, o których mowa
w art. 16b ust. 1.
6. Zabronione jest sponsorowanie transmisji sportowych przez podmioty
wymienione w ust. 5 pkt 1 – 3 oraz przez przedsiębiorców, których główna
działalność polega na produkcji, sprzedaży lub innym udostępnianiu towarów lub
usług, których reklama jest zakazana zgodnie z art. 16b ust. 1 pkt 1 i 2,
z zastrzeżeniem art. 131 ust.^5 i 6 ustawy o wychowaniu w trzeźwości
i przeciwdziałaniu alkoholizmowi.


6a. Zabronione jest sponsorowanie audycji i innych przekazów przez
podmioty prowadzące działalność w zakresie gier cylindrycznych, gier w karty,
gier w kości, przyjmowania zakładów wzajemnych i gier na automatach.

7. Zabronione jest sponsorowanie:
1) serwisów informacyjnych, z wyjątkiem sportowych i prognozy pogody;
2) audycji publicystycznych o treści społeczno-politycznej;
3) audycji poradniczych i konsumenckich;
4) audycji wyborczych lub bezpośrednio związanych z kampanią wyborczą.
8. Krajowa Rada określi, w drodze rozporządzenia, sposób sponsorowania
audycji lub innych przekazów, z uwzględnieniem zasad określonych w ust. 1 – 7,
w tym w szczególności czas emisji, wskazania sponsora oraz sposób
rozpowszechniania informacji o sponsorze w zapowiedzi audycji albo po
zakończeniu audycji lub innego przekazu, a także w czasie trwania audycji lub
innego przekazu. W rozporządzeniu Krajowa Rada określi sposób prowadzenia i
przechowywania przez nadawcę ewidencji sponsorowanych audycji lub innych
przekazów oraz zakres informacji objętych tą ewidencją.

**Art. 17a.** 1. Lokowanie produktu jest dopuszczalne wyłącznie:
1) w filmach kinematograficznych, filmach lub serialach wytworzonych na
użytek audiowizualnych usług medialnych, a także w audycjach sportowych
oraz audycjach rozrywkowych, lub
2) w postaci nieodpłatnego udostępniania towaru lub usługi do wykorzystania
w audycji, w szczególności w charakterze rekwizytu lub nagrody

- z wyłączeniem audycji dla dzieci.
    2. Audycje, w których stosuje się lokowanie produktu, oznacza się
w programach telewizyjnych za pomocą znaku graficznego, a w programach
radiowych za pomocą sygnału dźwiękowego informujących o fakcie lokowania
produktu, na początku, na końcu oraz w momencie wznowienia po przerwie na
reklamę lub telesprzedaż.
    3. Na końcu audycji, o której mowa w ust. 2, która została wyprodukowana
przy udziale nadawcy lub na jego zamówienie, umieszcza się neutralną informację
o producencie lub sprzedawcy lokowanego towaru lub podmiocie świadczącym
lokowaną usługę oraz o samym towarze lub usłudze.


4. Zastosowanie lokowania produktu nie może naruszać samodzielności
i niezależności redakcyjnej nadawcy przez wpływ na treść lub miejsce audycji
w programie oraz nie zwalnia nadawcy od odpowiedzialności za treść audycji.
5. Audycje, w których stosuje się lokowanie produktu, nie mogą:
1) nadmiernie eksponować danego produktu;
2) zachęcać bezpośrednio do nabycia lub najmu towarów lub usług, zwłaszcza
przez promocyjne odniesienia do nich.
6. Zakazane jest lokowanie produktu dotyczące towarów lub usług, o których
mowa w art. 16b ust. 1.
7. Nadawca jest obowiązany do prowadzenia i przechowywania ewidencji
audycji, w których zastosowano lokowanie produktu.
8. W zakresie niezbędnym dla kontroli zgodności działania nadawcy
z przepisami ust. 1 – 7, Przewodniczący Krajowej Rady może żądać od nadawcy
przedstawienia dokumentacji w zakresie lokowania produktu. Przepis art. 10
ust. 2 stosuje się odpowiednio.
9. Krajowa Rada określi, w drodze rozporządzenia:
1) szczegółowe warunki oznaczania przez nadawcę audycji, w których
zastosowano lokowanie produktu, w tym wzór znaku graficznego oraz formę
sygnału dźwiękowego, o których mowa w ust. 2,
2) sposób prowadzenia oraz przechowywania przez nadawcę ewidencji audycji,
w których zastosowano lokowanie produktu, oraz zakres danych objętych tą
ewidencją
- uwzględniając interesy odbiorców i możliwość prowadzenia przez nadawcę
ewidencji w postaci elektronicznej, bez obciążania nadawców nadmiernymi
utrudnieniami i kosztami.

**Art. 18.** 1. Audycje lub inne przekazy nie mogą propagować działań
sprzecznych z prawem, z polską racją stanu oraz postaw i poglądów sprzecznych
z moralnością i dobrem społecznym, w szczególności nie mogą zawierać treści
nawołujących do nienawiści lub dyskryminujących ze względu na rasę,
niepełnosprawność, płeć, wyznanie lub narodowość.

2. Audycje lub inne przekazy powinny szanować przekonania religijne
odbiorców, a zwłaszcza chrześcijański system wartości.


3. Audycje lub inne przekazy nie mogą sprzyjać zachowaniom zagrażającym
zdrowiu lub bezpieczeństwu oraz zachowaniom zagrażającym środowisku
naturalnemu.
4. Zabronione jest rozpowszechnianie audycji lub innych przekazów
zagrażających fizycznemu, psychicznemu lub moralnemu rozwojowi małoletnich,
w szczególności zawierających treści pornograficzne lub w sposób nieuzasadniony
eksponujących przemoc.
5. Audycje lub inne przekazy, zawierające sceny lub treści mogące mieć
negatywny wpływ na prawidłowy fizyczny, psychiczny lub moralny rozwój
małoletnich, inne niż te, o których mowa w ust. 4, mogą być rozpowszechniane
wyłącznie w godzinach od 23 do 6.
5a. Nadawcy są zobowiązani do oznaczania audycji lub innych przekazów,
o których mowa w ust. 5, odpowiednim symbolem graficznym przez cały czas ich
emisji telewizyjnej lub zapowiedzią słowną, informującą o zagrożeniach
wynikających z treści emisji radiowej.
5b. Nadawcy są zobowiązani do oznaczania audycji i innych przekazów,
innych niż te, o których mowa w ust. 5, z wyłączeniem serwisów informacyjnych,
reklam, telesprzedaży, transmisji sportowych i przekazów tekstowych,
odpowiednim symbolem graficznym przez cały czas ich emisji telewizyjnej,
uwzględniając stopień szkodliwości danej audycji lub przekazu dla małoletnich
w poszczególnych kategoriach wiekowych.
6. Krajowa Rada określi, w drodze rozporządzenia:
1) cechy oraz szczegółowe warunki kwalifikowania, rozpowszechniania
i sposób zapowiadania audycji lub innych przekazów, o których mowa
w ust. 5,
2) podział małoletnich na kategorie wiekowe oraz szczegółowe warunki
kwalifikowania i rozpowszechniania audycji lub innych przekazów, o których
mowa w ust. 5b, z uwzględnieniem godzin nadawania audycji lub innych
przekazów przeznaczonych dla danej kategorii wiekowej,
3) wzory symboli graficznych i formuł zapowiedzi, o których mowa w ust. 5a
i 5b, oraz sposób ich prezentacji
- uwzględniając stopień szkodliwości audycji dla małoletnich w poszczególnych
kategoriach wiekowych.


7. Nadawcy dbają o poprawność języka swoich programów i przeciwdziałają
jego wulgaryzacji.

_[_ **_Art. 18a._** _1. Nadawcy programów telewizyjnych są obowiązani do
zapewniania dostępności programów dla osób niepełnosprawnych z powodu
dysfunkcji narządu wzroku oraz osób niepełnosprawnych z powodu dysfunkcji
narządu słuchu, przez wprowadzanie odpowiednich udogodnień: audiodeskrypcji,
napisów dla niesłyszących oraz tłumaczeń na język migowy, tak aby co najmniej
10% kwartalnego czasu nadawania programu, z wyłączeniem reklam
i telesprzedaży, posiadało takie udogodnienia._

_2. Krajowa Rada może określić, w drodze rozporządzenia, niższy niż
określony w ust. 1 udział w programie telewizyjnym audycji z udogodnieniami
odbioru dla osób niepełnosprawnych z powodu dysfunkcji narządu wzroku oraz
osób niepełnosprawnych z powodu dysfunkcji narządu słuchu, uwzględniając
różnorodną ofertę programową w różnym czasie antenowym, możliwości
techniczne, potrzeby odbiorców, sposób rozpowszechniania i specjalizację
programu, bez nakładania nieuzasadnionych obowiązków na nadawców.]_

**<Art. 18a. 1. Nadawcy programów telewizyjnych są obowiązani do
zapewniania dostępności audycji dla osób niepełnosprawnych z powodu
dysfunkcji narządu wzroku oraz osób niepełnosprawnych z powodu
dysfunkcji narządu słuchu, przez wprowadzanie udogodnień dla osób
niepełnosprawnych, tak aby co najmniej 50% kwartalnego czasu nadawania
programu, z wyłączeniem reklam i telesprzedaży, posiadało takie
udogodnienia. Nadawcy są obowiązani do informowania odbiorców
o terminie, czasie emisji i czasie trwania audycji zawierającej udogodnienia
dla osób niepełnosprawnych oraz rodzaju tych udogodnień.**

**2. Krajowa Rada określi, w drodze rozporządzenia:
1) rodzaje udogodnień dla osób niepełnosprawnych oraz udział
poszczególnych rodzajów tych udogodnień w łącznym czasie nadawania,
w zależności od pory emisji, charakteru i rodzaju programu,
uwzględniając przy tym potrzeby osób niepełnosprawnych z powodu
dysfunkcji narządu wzroku oraz osób niepełnosprawnych z powodu
dysfunkcji narządu słuchu i możliwości nadawców w tym zakresie, jak**

```
Nowe brzmienie
art. 18a wejdzie
w życie z dniem
1 .01.2019r.
```

**również rozwój technik przekazu i udogodnień dla osób
niepełnosprawnych;
2) rodzaj programów, w których nadawcy nie są obowiązani do
wprowadzania udogodnień dla osób niepełnosprawnych, uwzględniając
liczbę mieszkańców w zasięgu programu;
3) niższy niż określony w ust. 1 udział w programie telewizyjnym audycji
zawierających udogodnienia dla osób niepełnosprawnych, uwzględniając
liczbę mieszkańców w zasięgu programu, udział programu w widowni,
rodzaje stosowanych udogodnień dla osób niepełnosprawnych, sposób
rozpowszechniania i specjalizację programu, uwzględniając potrzeby
odbiorców i możliwości nadawców;
4) sposób informowania odbiorców o terminie, czasie emisji i czasie trwania
audycji zawierających udogodnienia dla osób niepełnosprawnych oraz
rodzaju tych udogodnień, uwzględniając potrzeby odbiorców
i możliwości nadawców.>
Art. 19.** 1. Działalność nadawcy polegająca na tworzeniu i zestawianiu
programu prowadzona jest w formie redakcji w rozumieniu przepisów prawa
prasowego.

2. Do przekazów tekstowych stosuje się odpowiednio przepisy o tworzeniu
i rozpowszechnianiu programów radiowych i telewizyjnych.

**Art. 20.** 1. Nadawca utrwala audycje, reklamy lub inne przekazy na
odpowiednich nośnikach i przechowuje je przez okres 28 dni od dnia
rozpowszechnienia audycji, reklamy lub innego przekazu. Po upływie tego okresu
przechowuje się zapisy audycji, reklamy lub innego przekazu będącego
przedmiotem postępowania przed organem państwowym do czasu zakończenia
tego postępowania.
1a. Na wezwanie Przewodniczącego Krajowej Rady operator
rozprowadzający program jest obowiązany utrwalić program określony
w wezwaniu przez okres w nim wskazany, nie dłuższy niż 14 dni, i niezwłocznie
przekazać jego zapis.

2. Osobie, która twierdzi, że treść audycji, reklamy lub innego przekazu
narusza jej prawa, należy na jej pisemny wniosek i na koszt nadawcy udostępnić


zapis audycji, reklamy lub innego przekazu albo wydać taki zapis na jej koszt,
w terminie 7 dni od dnia złożenia wniosku.

3. W przypadku odmowy udostępnienia zapisu audycji, reklamy lub innego
przekazu, osobie, o której mowa w ust. 2, służy roszczenie o udostępnienie zapisu
na drodze sądowej; sądem właściwym w tych sprawach jest sąd okręgowy.
4. Krajowa Rada określi, w drodze rozporządzenia, sposoby utrwalania
i przechowywania audycji, reklam i innych przekazów przez nadawców,
z uwzględnieniem zakresu informacji o przechowywanych materiałach.

**Art. 20a.** 1. Na pisemny wniosek Prezesa Urzędu Ochrony Konkurencji
i Konsumentów nadawca jest obowiązany:
1) ujawnić dane umożliwiające identyfikację zleceniodawcy audycji lub
przekazu handlowego;
2) wydać nieodpłatnie zapis audycji lub przekazu handlowego, w terminie 7 dni
od dnia złożenia wniosku.

2. Przepis art. 20 ust. 3 stosuje się odpowiednio.
**Art. 20b.** 1. Nadawca programu telewizyjnego może nadać bezpośrednią
transmisję z wydarzenia o zasadniczym znaczeniu społecznym, zwanego dalej
„ważnym wydarzeniem”, tylko:
1) w programie ogólnokrajowym w rozumieniu ustawy lub koncesji, dostępnym
w całości bez opłaty, z wyłączeniem opłat abonamentowych w rozumieniu
ustawy z dnia 21 kwietnia 2005 r. o opłatach abonamentowych
i podstawowych opłat pobieranych przez operatorów sieci kablowych, lub
2) jeżeli to samo wydarzenie jest transmitowane przez nadawcę programu
spełniającego wymogi określone w pkt 1, na podstawie umowy z nadawcą,
który nabył prawa do transmisji danego wydarzenia, lub z innym
uprawnionym, z zastrzeżeniem ust. 6.
2. Ze względu na duże zainteresowanie społeczne za ważne wydarzenia
uważa się między innymi:
1) letnie i zimowe Igrzyska Olimpijskie;
2) półfinały i finały mistrzostw świata i Europy w piłce nożnej, a także wszelkie
inne mecze w ramach tych imprez z udziałem reprezentacji Polski, w tym
mecze eliminacyjne;


3) inne mecze z udziałem reprezentacji Polski w piłce nożnej w ramach
oficjalnych rozgrywek oraz mecze z udziałem polskich klubów w ramach Ligi
Mistrzów i Pucharu UEFA.

3. Krajowa Rada może, w drodze rozporządzenia, określić listę innych, niż
wymienione w ust. 2, ważnych wydarzeń, uwzględniając stopień społecznego
zainteresowania określonym wydarzeniem i znaczenie tego wydarzenia dla życia
społecznego, gospodarczego i politycznego.
4. Jeżeli przewiduje się organizację ważnego wydarzenia w częściach, to
każdą taką część uważa się za ważne wydarzenie.
5. Przepis ust. 1 stosuje się do nadań z opóźnieniem, jeżeli opóźnienie nadania
transmisji z ważnego wydarzenia nie przekracza 24 godzin i wynika z ważnych
powodów, w szczególności:
1) z czasu, w którym odbywa się dane wydarzenie, obejmującego okres między
godziną 24 a godziną 6 czasu obowiązującego na obszarze Rzeczypospolitej
Polskiej;
2) z pokrywania się w czasie ważnych wydarzeń lub ich części.
6. Przepisu ust. 1 nie stosuje się, jeżeli dany nadawca wykaże, że żaden
nadawca programu spełniającego wymogi określone w ust. 1 pkt 1 nie wyraził
gotowości zawarcia umowy umożliwiającej nadanie transmisji zgodnie z ust. 1
pkt 2.
7. Krajowa Rada w zakresie wynikającym z wiążących Rzeczpospolitą
Polską umów międzynarodowych może, w drodze rozporządzenia, określić:
1) listy wydarzeń uznanych przez inne państwa europejskie za ważne
wydarzenia;
2) zasady wykonywania wyłącznych praw do telewizyjnych transmisji
wydarzeń, o których mowa w pkt 1, w sposób zapewniający, że wykonywanie
tych praw przez nadawców podlegających ustawie nie pozbawi odbiorców
w danym państwie możliwości odbioru tych wydarzeń na zasadach
określonych przez dane państwo zgodnie z przepisami prawa
międzynarodowego.
**Art. 20c.** 1. Nadawca programu telewizyjnego uprawniony do nadania na
zasadzie wyłączności transmisji z wydarzenia budzącego istotne zainteresowanie


społeczne, zwanego dalej „wydarzeniem”, jest obowiązany umożliwić innym
nadawcom telewizyjnym realizację prawa do krótkiego sprawozdania.

2. Prawo do krótkiego sprawozdania przysługuje każdemu nadawcy
ustanowionemu w:
1) Rzeczypospolitej Polskiej;
2) innym państwie członkowskim Unii Europejskiej lub państwie będącym
stroną Europejskiej konwencji o telewizji ponadgranicznej, o ile żaden
nadawca lub inny podmiot w państwie, w którym jest ustanowiony nadawca
ubiegający się o dostęp, nie jest uprawniony do transmisji danego wydarzenia
i nie może zapewnić dostępu do krótkiego sprawozdania z niego.
3. Realizację prawa do krótkiego sprawozdania umożliwia się przez
udostępnienie nadawcy ubiegającemu się o dostęp wybranych przez niego krótkich
fragmentów transmisji wydarzenia, łącznie nie dłuższych niż 90 sekund, z sygnału
nadawcy, o którym mowa w ust. 1, za zapłatą kosztów udostępnienia.
4. Nadawca realizujący prawo do krótkiego sprawozdania może nadać
udostępnione mu zgodnie z ust. 3 fragmenty w okresie 24 godzin, w ogólnych
audycjach informacyjnych lub umieszczonych przy nich informacyjnych serwisach
sportowych, trzykrotnie w danym programie, w wymiarze krótkiej informacji
o wydarzeniu, nie dłuższej niż 90 sekund, pod warunkiem wyraźnego podania
źródła.
5. Nadawca, o którym mowa w ust. 1, jest zwolniony z obowiązku realizacji
prawa do krótkiego sprawozdania w sposób określony w ust. 3, jeżeli nadawca
ubiegający się o realizację tego prawa ma możliwość wstępu na miejsce wydarzenia
i sporządzenia własnego sprawozdania. Przepis ust. 4 stosuje się odpowiednio.
6. Postanowienia umowne uniemożliwiające realizację prawa do krótkiego
sprawozdania zgodnie z ust. 1 – 4 są nieważne.

Rozdział 4
**Publiczna radiofonia i telewizja
Art. 21.** 1. Publiczna radiofonia i telewizja realizuje misję publiczną,
oferując, na zasadach określonych w ustawie, całemu społeczeństwu
i poszczególnym jego częściom, zróżnicowane programy i inne usługi w zakresie
informacji, publicystyki, kultury, rozrywki, edukacji i sportu, cechujące się


pluralizmem, bezstronnością, wyważeniem i niezależnością oraz innowacyjnością,
wysoką jakością i integralnością przekazu.
1a. Do zadań publicznej radiofonii i telewizji, wynikających z realizacji misji,
o której mowa w ust. 1, należy w szczególności:
1) tworzenie i rozpowszechnianie programów ogólnokrajowych, programów
regionalnych, programów dla odbiorców za granicą w języku polskim
i innych językach oraz innych programów realizujących demokratyczne,
społeczne i kulturalne potrzeby społeczności lokalnych;
_[2) tworzenie i rozpowszechnianie programów wyspecjalizowanych, na których
rozpowszechnianie uzyskano koncesję;]_
**<2) tworzenie i rozpowszechnianie programów wyspecjalizowanych
określonych w ustawie lub karcie powinności;>
<2a) tworzenie i dostarczanie przez sieci telekomunikacyjne audialnych,
audiowizualnych i tekstowych usług innych niż programy, związanych
z programami, uzupełniających, poszerzających lub wzbogacających je,
które realizują demokratyczne, społeczne i kulturalne potrzeby
społeczeństwa, w tym audiowizualnych usług medialnych na żądanie;
2b) rozwijanie kontaktów z odbiorcami programów, o których mowa w pkt 1
i 2, oraz usług, o których mowa w pkt 2a, w tym przy wykorzystaniu
środków porozumiewania się na odległość;>**
_[3) budowa i eksploatacja nadawczych i przekaźnikowych stacji radiowych
i telewizyjnych;]_
**<3) budowa lub eksploatacja nadawczych i przekaźnikowych stacji
radiowych lub telewizyjnych oraz innych urządzeń służących do
dostarczania programów, o których mowa w pkt 1 i 2, i usług, o których
mowa w pkt 2a, oraz rozwijania kontaktów zgodnie z pkt 2b;>**
_[4) rozpowszechnianie przekazów tekstowych;]
[5) prowadzenie prac nad nowymi technikami tworzenia i rozpowszechniania
programów radiowych i telewizyjnych;]_
**<5) prowadzenie prac nad nowymi technikami tworzenia
i rozpowszechniania programów radiowych lub telewizyjnych, tworzenia
i dostarczania usług, o których mowa w pkt 2a, oraz rozwijania**

```
Nowe brzmienie
pkt 2 i 4 oraz
dodane pkt 2a i
2b w ust. 1a w art.
21 wejdą w życie
z dn. 1.01.2019 r.
(Dz. U. z 2018 r.
poz. 1717).
```
```
Przepis
uchylający pkt 4,
nowe brzmienie
pkt 5 i 6 oraz
dodany pkt 6a w
ust. 1a w art. 21
wejdą w życie z
dn. 1.01.2019 r.
(Dz. U. z 2018 r.
poz. 1717).
```

## 28.09.2018

**kontaktów zgodnie z pkt 2b, a także zachęcanie do korzystania z takich
technik;>**
_[6) prowadzenie działalności produkcyjnej, usługowej i handlowej związanej
z twórczością audiowizualną, w tym eksportu i importu;]_
**<6) prowadzenie działalności w zakresie nabywania, przygotowywania,
produkcji lub koprodukcji audycji i innych materiałów na potrzeby
programów, o których mowa w pkt 1 i 2, oraz usług, o których mowa
w pkt 2a;>
<6a) prowadzenie działalności w zakresie zachowywania, ochrony,
konserwacji i uzupełniania zbiorów audycji i innych materiałów
nabytych lub wytworzonych na potrzeby programów, o których mowa
w pkt 1 i 2, oraz usług, o których mowa w pkt 2a;>**
7) popieranie twórczości artystycznej, literackiej, naukowej oraz działalności
oświatowej i działalności w zakresie sportu;
8) upowszechnianie wiedzy o języku polskim;
8a) uwzględnianie potrzeb mniejszości narodowych i etnicznych oraz
społeczności posługującej się językiem regionalnym, w tym emitowanie
programów informacyjnych w językach mniejszości narodowych i etnicznych
oraz języku regionalnym;
_[9) tworzenie i udostępnianie programów edukacyjnych na użytek środowisk
polonijnych oraz Polaków zamieszkałych za granicą;]_
**<9) tworzenie i rozpowszechnianie programów oraz tworzenie i dostarczanie
usług, o których mowa w pkt 2a, służących przedstawianiu
Rzeczypospolitej Polski, jej języka, historii lub kultury za granicą, w tym
na użytek środowisk polonijnych oraz Polaków zamieszkałych za granicą,
lub przyczynianie się do tworzenia, rozpowszechniania lub dostarczania
takich programów lub usług;>**
10) zapewnianie dostępności programów lub ich części i innych usług dla osób
niepełnosprawnych z powodu dysfunkcji narządu wzroku oraz osób
niepełnosprawnych z powodu dysfunkcji narządu słuchu;
11) upowszechnianie edukacji medialnej.
**<1b. Realizując zadania, o których mowa w ust. 1a, jednostki publicznej
radiofonii i telewizji mogą korzystać z różnych sposobów dostarczania usług**

```
Nowe brzmienie
pkt 9 w ust. 1a w
art. 21 w życie z
dn. 1.01.2019 r.
(Dz. U. z 2018 r.
poz. 1717).
```
```
Nowe brzmienie
ust. 1b i
wprowadzenia do
wyliczenia w ust.
2 w art. 21 wejd ą
w życie z dn.
1.01.2019 r. (Dz.
U. z 2018 r. poz.
1717).
```

**medialnych i innych usług oraz środków porozumiewania się na odległość,
w tym systemów teleinformatycznych, dla zapewnienia jak najszerszego
dostępu do usług medialnych i innych usług oraz komunikacji z odbiorcami.>**

2. _[Programy i inne usługi publicznej radiofonii i telewizji powinny:]_
**<Programy i inne usługi jednostek publicznej radiofonii i telewizji w ramach
jej misji publicznej powinny:>**
1) kierować się odpowiedzialnością za słowo i dbać o dobre imię publicznej
radiofonii i telewizji;
2) rzetelnie ukazywać całą różnorodność wydarzeń i zjawisk w kraju i za
granicą;
3) sprzyjać swobodnemu kształtowaniu się poglądów obywateli oraz
formowaniu się opinii publicznej;
4) umożliwiać obywatelom i ich organizacjom uczestniczenie w życiu
publicznym poprzez prezentowanie zróżnicowanych poglądów i stanowisk
oraz wykonywanie prawa do kontroli i krytyki społecznej;
5) służyć rozwojowi kultury, nauki i oświaty, ze szczególnym uwzględnieniem
polskiego dorobku intelektualnego i artystycznego;
**<5a) sprzyjać integracji społecznej, w tym przeciwdziałać wykluczeniu
społecznemu;>**
6) respektować chrześcijański system wartości, za podstawę przyjmując
uniwersalne zasady etyki;
7) służyć umacnianiu rodziny;
7a) służyć kształtowaniu postaw prozdrowotnych;
7b) służyć propagowaniu i upowszechnianiu sportu;
8) służyć zwalczaniu patologii społecznych;
9) (uchylony)
10) służyć edukacji medialnej.
_[3. Jednostki publicznej radiofonii i telewizji opracowują corocznie
w porozumieniu z Krajową Radą plany finansowo-programowe przedsięwzięć
w zakresie realizacji zadań, o których mowa w ust. 1 i 1a, wymagających
finansowania ze środków publicznych, z uwzględnieniem części kosztów
funkcjonowania i rozwoju tych jednostek._

```
Dodany pkt 5a w
ust. 2 w art. 21
wejdzie w życie z
dn. 1.01.2019 r.
(Dz. U. z 2018 r.
poz. 1717).
```
```
Przepis
uchylający ust. 3 i
4 w art. 21
wejdzie w życie z
dn. 1.01.2019 r.
(Dz. U. z 2018 r.
poz. 1717).
```

_4. Krajowa Rada określi, w drodze rozporządzenia, terminy przedkładania
i zakres planów finansowo-programowych mając na względzie zapewnienie
realizacji misji publicznej przez jednostki publicznej radiofonii i telewizji, a także
swobodę nadawców publicznych w kształtowaniu programów.]_

**<Art. 21a. 1. Bez uszczerbku dla autonomii instytucjonalnej, swobody
w kształtowaniu programów i niezależności redakcyjnej jednostek publicznej
radiofonii i telewizji, sposób realizowania misji publicznej, o której mowa
w art. 21 ust. 1, oraz szczegółowy zakres powinności wynikających z tej misji
wraz ze wskazaniem sposobu finansowania, w okresie kolejnych pięciu lat
kalendarzowych, określa karta powinności.**

**2. Karta powinności określa dla jednostki publicznej radiofonii
i telewizji:
1) programy, o których mowa w art. 21 ust. 1a pkt 1 i 2,
2) usługi, o których mowa w art. 21 ust. 1a pkt 2a,
3) sposoby realizowania zadań, o których mowa w art. 21 ust. 1a pkt 2b‒11,
i powinności, o których mowa w art. 21 ust. 2,
4) wytyczne dotyczące sposobu wykorzystania nadwyżki, o której mowa
w art. 31 ust. 7,
5) minimalne udziały audycji lub utworów, o których mowa
w art. 15 ust. 1‒3 oraz art. 15a ust. 1, w czasie nadawania poszczególnych
programów, na poziomach nie niższych niż określone w tych przepisach,
6) minimalne udziały głównych kategorii audycji w poszczególnych
programach, w zakresie istotnym dla charakteru danego programu, oraz
sposób ich oferowania w ramach innych usług medialnych danej
jednostki publicznej radiofonii i telewizji,
7) minimalne udziały udogodnień, o których mowa w art. 18a ust. 1,
w czasie nadawania poszczególnych programów, jeżeli są one wyższe niż
określone w tym przepisie,
8) sposoby promowania audycji i utworów, o których mowa
w art. 15 ust. 1‒3 oraz art. 15a ust. 1, w innych niż programy usługach
danej jednostki publicznej radiofonii i telewizji
- ze wskazaniem szacunkowych kosztów realizacji poszczególnych zadań oraz
określeniem źródeł ich finansowania.**

```
Dodane art. 21a –
21d wejdą w życie
z dn. 1.01.2019 r.
(Dz. U. z 2018 r.
poz. 1717).
```

**3. Karta powinności określa także ogólne zasady prowadzenia
działalności niewynikającej z misji publicznej, o której mowa w art. 21 ust. 1,
oraz wskazuje najważniejsze rodzaje takiej działalności.
4. W załączniku do karty powinności określa się metody przypisywania
przychodów i związanych z nimi kosztów w odniesieniu do działalności,
o której mowa w art. 21 ust. 1, oraz pozostałej działalności.
5. Karta powinności jest ustalana w drodze porozumienia zawartego
między jednostką publicznej radiofonii i telewizji oraz Przewodniczącym
Krajowej Rady działającym na podstawie uchwały Krajowej Rady.
6. Jednostka publicznej radiofonii i telewizji przekazuje Krajowej Radzie
projekt karty powinności wraz z uzasadnieniem w terminie do dnia
30 kwietnia roku kalendarzowego poprzedzającego pierwszy rok, który ma
być objęty daną kartą.
7. Krajowa Rada udostępnia przedstawiony przez jednostkę publicznej
radiofonii i telewizji projekt karty powinności na swojej stronie internetowej
w terminie 7 dni od dnia jego otrzymania. Do projektu karty powinności,
w ramach otwartych konsultacji społecznych, można zgłaszać uwagi
w terminie 30 dni od dnia jego udostępnienia przez Krajową Radę. Po
zakończeniu konsultacji społecznych Krajowa Rada udostępnia na swojej
stronie internetowej raport, w którym przedstawia ich wyniki.
8. Krajowa Rada prowadzi z jednostką publicznej radiofonii i telewizji
uzgodnienia dotyczące projektu karty powinności, w ramach których może
zgłosić do niego uwagi.
9. Krajowa Rada przed podjęciem uchwały upoważniającej do zawarcia
porozumienia z jednostką publicznej radiofonii i telewizji albo odmawiającej
tego upoważnienia ocenia zgodność projektu karty powinności z zasadami
wypełniania misji publicznej, o której mowa w art. 21 ust. 1. Uchwała
Krajowej Rady zawiera uzasadnienie.
10. Na podstawie uchwały upoważniającej do zawarcia porozumienia,
w terminie do dnia 30 listopada roku kalendarzowego poprzedzającego
pierwszy rok objęty daną kartą, Przewodniczący Krajowej Rady zawiera
z jednostką publicznej radiofonii i telewizji porozumienie w sprawie ustalenia
karty powinności.**


**11. Krajowa Rada oraz właściwa jednostka publicznej radiofonii
i telewizji udostępniają na swoich stronach internetowych ustaloną kartę
powinności.
12. Karta powinności może być zmieniona w drodze porozumienia
zawartego między jednostką publicznej radiofonii i telewizji
a Przewodniczącym Krajowej Rady działającym na podstawie uchwały
Krajowej Rady. Przepisy ust. 6 – 11 stosuje się odpowiednio, z wyjątkiem
terminów określonych w ust. 6 i 10. Zawarcie porozumienia następuje
w terminie 30 dni od dnia zakończenia konsultacji, o których mowa w ust. 7.
13. Krajowa Rada określi, w drodze rozporządzenia, szczegółowy tryb
uzgadniania karty powinności, biorąc pod uwagę konieczność zapewnienia
przejrzystego i sprawnego prowadzenia uzgodnień oraz mając na względzie
konieczność zapewnienia realizacji misji publicznej, o której mowa
w art. 21 ust. 1, przez jednostki publicznej radiofonii i telewizji, a także ich
swobodę w kształtowaniu programów i innych usług.**

**Art. 21b. 1. Świadczenie nowej istotnej usługi przez jednostkę publicznej
radiofonii i telewizji w ramach jej misji publicznej wymaga objęcia tej usługi
kartą powinności.**

**2. Nową istotną usługą jest usługa, o której mowa w art. 21 ust. 1a pkt 1 –
2a, zasadniczo różniąca się od dotąd oferowanych usług, której całkowity
planowany koszt świadczenia w pierwszym pełnym roku kalendarzowym jej
świadczenia jest wyższy niż 3% zaplanowanych rocznych kosztów
realizowania misji publicznej, o której mowa w art. 21 ust. 1, przez daną
jednostkę publicznej radiofonii i telewizji w tym okresie.
3. Jeżeli całkowity planowany koszt świadczenia nowej istotnej usługi
w pierwszym pełnym roku kalendarzowym jej świadczenia jest niższy niż 3%,
ale wyższy niż 2% zaplanowanych rocznych kosztów realizowania misji
publicznej, o której mowa w art. 21 ust. 1, przez daną jednostkę publicznej
radiofonii i telewizji w tym okresie, informuje ona Krajową Radę o udziale
całkowitego planowanego kosztu świadczenia tej usługi w zaplanowanych
rocznych kosztach realizowania misji publicznej przez tę jednostkę w każdym
roku z pierwszych trzech pełnych lat kalendarzowych. Taką usługę uważa się
za nową istotną usługę, jeżeli całkowity planowany koszt jej świadczenia**


**w jednym roku z pierwszych trzech pełnych lat kalendarzowych jest wyższy
niż 3% zaplanowanych rocznych kosztów realizowania misji publicznej przez
daną jednostkę publicznej radiofonii i telewizji w tym samym roku
kalendarzowym.**

**4. Za nową istotną usługę uważa się także zasadniczą zmianę dotąd
oferowanej usługi, o ile zmiana ta prowadzi do powstania usługi zasadniczo
różniącej się od usług dotąd oferowanych, a całkowity koszt w pierwszym
pełnym roku kalendarzowym świadczenia zmienionej usługi jest wyższy niż
3% zaplanowanych rocznych kosztów realizowania misji publicznej, o której
mowa w art. 21 ust. 1, przez daną jednostkę publicznej radiofonii i telewizji
w tym okresie. Przepis ust. 3 stosuje się odpowiednio, z tym że uwzględnia się
całkowity koszt zmiany w okresach określonych w ust. 3.
5. Za nową istotną usługę nie uważa się, w szczególności, następujących
usług spełniających kryteria określone w ust. 2 lub ich zmian, o których mowa
w ust. 4:
1) rozpowszechniania, rozprowadzania lub udostępniania istniejących
programów lub innych oferowanych dotąd usług, objętych kartą
powinności, przez inne niż dotychczas sieci telekomunikacyjne lub
platformy dostępu lub przy pomocy nowych technologii;
2) towarzyszących programom objętym kartą powinności przekazów
tekstowych i audialnych ani udogodnień dla osób niepełnosprawnych,
o których mowa w art. 18a ust. 1, art. 21 ust. 1a pkt 10 i art. 47g;
3) udostępnianych w systemach teleinformatycznych serwisów
poświęconych poszczególnym programom objętym kartą powinności,
cyklom programowym, seriom, serialom lub audycjom
rozpowszechnianym w takich programach, w tym serwisów
rozwijających zawartość programów;
4) usług eksperymentalnych świadczonych w ograniczonym zakresie w celu
testowania nowych innowacyjnych usług przez badanie ich wykonalności
i wartości, nie dłużej niż przez okres 12 miesięcy;
5) usług okresowych, oferowanych przez czas doniosłości społecznej
wydarzenia, nie dłużej niż przez 12 miesięcy, związanych z ważnymi
wydarzeniami kulturalnymi i rocznicami historycznymi lub**


**wynikających z potrzeby zapewnienia bezpieczeństwa publicznego
w sytuacjach takich jak klęski żywiołowe, istotne zagrożenia środowiska
lub zdrowia publicznego, akty terroryzmu lub działania wojenne;
6) rozpowszechniania programów dla odbiorców za granicą, jeżeli nie są one
jednocześnie dostępne na obszarze Rzeczypospolitej Polskiej.**

**6. Jednostka publicznej radiofonii i telewizji przed rozpoczęciem
świadczenia usług, o których mowa w ust. 5 pkt 4 lub 5, zawiadamia o tym
Krajową Radę.
7. Jeżeli projekt karty powinności albo jej zmiany obejmuje nową istotną
usługę świadczoną przez jednostkę publicznej radiofonii i telewizji, Krajowa
Rada, przed podjęciem uchwały upoważniającej do zawarcia porozumienia,
o którym mowa w art. 21a ust. 10, dokonuje:
1) oceny wartości nowej istotnej usługi dla demokratycznych, społecznych
i kulturalnych potrzeb społeczeństwa oraz pluralizmu mediów, zwanej
dalej „wartością publiczną”;
2) analizy wpływu nowej istotnej usługi na konkurencję na rynku
właściwym, o którym mowa w art. 4 pkt 9 ustawy z dnia 16 lutego 2007 r.
o ochronie konkurencji i konsumentów (Dz. U. z 2018 r. poz. 798, 650,
1637 i 1669), zwanego dalej „wpływem na rynek”.
8. Projekt karty powinności albo jej zmiany obejmujący nową istotną
usługę zawiera jej opis oraz analizę jej przewidywanej wartości publicznej
oraz wpływu na rynek.
9. Jeżeli projekt karty powinności zawiera braki w zakresie określonym
w ust. 8, Przewodniczący Krajowej Rady wzywa jednostkę publicznej
radiofonii i telewizji do ich uzupełnienia w terminie 21 dni.
10. Krajowa Rada podejmuje uchwałę odmawiającą upoważnienia do
zawarcia porozumienia w sprawie karty powinności lub jej zmiany w zakresie
świadczenia nowej istotnej usługi, jeżeli usługa nie posiada dostatecznej
wartości publicznej przy uwzględnieniu jej wpływu na rynek. Uchwała
Krajowej Rady zawiera uzasadnienie.
11. W razie oferowania przez jednostkę publicznej radiofonii i telewizji
nowej istotnej usługi nieobjętej kartą powinności, w szczególności usług,
których koszt jest wyższy niż 3% zaplanowanych rocznych kosztów**


**realizowania misji publicznej, o której mowa w art. 21 ust. 1, przez daną
jednostkę publicznej radiofonii i telewizji, oraz usług, o których mowa
w ust. 5 pkt 4 i 5, po upływie terminów określonych w tych przepisach,
Przewodniczący Krajowej Rady wzywa tę jednostkę do złożenia projektu
zmiany karty powinności dotyczącej danej usługi w terminie 30 dni od dnia
doręczenia wezwania albo do zaniechania oferowania tej usługi.**

**12. W razie niezastosowania się przez jednostkę publicznej radiofonii
i telewizji do wezwania, o którym mowa w ust. 11, albo odmowy zawarcia
porozumienia w sprawie zmiany karty powinności Przewodniczący Krajowej
Rady wydaje decyzję nakazującą danej jednostce publicznej radiofonii
i telewizji zaniechanie oferowania usługi, o której mowa w ust. 11, w ramach
misji publicznej, o której mowa w art. 21 ust. 1.
13. Krajowa Rada określi, w drodze rozporządzenia, szczegółowe
wymagania, jakie powinna spełniać karta powinności w części dotyczącej
opisu nowej istotnej usługi, analizy wartości publicznej oraz wpływu na rynek
tej usługi, biorąc pod uwagę konieczność zapewnienia przejrzystości
i kompletności informacji niezbędnych do analizy wartości publicznej
i wpływu na rynek takich usług, potrzebę zapewnienia przejrzystości
i innowacyjności działalności jednostek publicznej radiofonii i telewizji oraz
konieczności nieobciążania tych jednostek nadmiernymi obowiązkami.**

**Art. 21c. 1. Jednostka publicznej radiofonii i telewizji, nie później niż do
dnia 31 maja każdego roku kalendarzowego, opracowuje i przekazuje
Krajowej Radzie projekt planu programowo-finansowego przedsięwzięć
określonych w karcie powinności w zakresie realizacji zadań, o których mowa
w art. 21 ust. 1a, w kolejnym roku kalendarzowym.**

**2. Krajowa Rada podejmuje uchwałę w sprawie zatwierdzenia albo
odmowy zatwierdzenia planu, o którym mowa w ust. 1, w terminie do dnia
15 grudnia każdego roku kalendarzowego. Przed podjęciem uchwały Krajowa
Rada prowadzi uzgodnienia z jednostką publicznej radiofonii i telewizji,
w ramach których może wystąpić do jednostki publicznej radiofonii i telewizji
o wyjaśnienie, uzupełnienie lub zmianę planu w zakresie wymaganym ustawą
lub kartą powinności.**


**3. W przypadku istotnej zmiany okoliczności, w szczególności
w przypadku zmiany karty powinności, plan, o którym mowa w ust. 1,
w okresie jego obowiązywania może być zmieniony. Przepisy ust. 1 i 2 stosuje
się odpowiednio.
4. Krajowa Rada określi, w drodze rozporządzenia, szczegółowy zakres
planów programowo-finansowych i tryb ich uzgadniania, biorąc pod uwagę
konieczność zapewnienia przejrzystego i sprawnego prowadzenia uzgodnień
oraz mając na względzie konieczność zapewnienia realizacji misji publicznej,
o której mowa w art. 21 ust. 1, przez jednostki publicznej radiofonii i telewizji,
a także ich swobodę w kształtowaniu programów i innych usług.**

**Art. 21d. 1. W przypadku niezawarcia porozumienia w sprawie karty
powinności obowiązywanie poprzedniej karty powinności przedłuża się do
czasu zawarcia porozumienia.**

**2. W przypadku, o którym mowa w ust. 1, plan, o którym mowa
w art. 21c ust. 1, nie może przewidywać przychodów pochodzących ze
środków określonych w art. 31 ust. 1 pkt 1 i ust. 2 w wysokości
przekraczającej wysokość środków pochodzących z tych źródeł
przewidzianych w planie na poprzedni rok kalendarzowy.>**

**Art. 2 2.** 1. Organy państwowe mogą podejmować decyzje w sprawach
działalności jednostek publicznej radiofonii i telewizji tylko w przypadkach
przewidzianych ustawami.

2. Jednostki publicznej radiofonii i telewizji umożliwiają naczelnym organom
państwowym bezpośrednią prezentację oraz wyjaśnianie polityki państwa.
3. Krajowa Rada określa, w drodze rozporządzenia, tryb postępowania
w sprawach, o których mowa w ust. 2.

**Art. 23.** 1. Jednostki publicznej radiofonii i telewizji stwarzają partiom
politycznym możliwość przedstawienia stanowiska w węzłowych sprawach
publicznych.

2. Uprawnienia przewidziane w ust. 1 stosuje się odpowiednio do
ogólnokrajowych organizacji związków zawodowych i związków pracodawców.
3. Tryb postępowania w sprawach, o których mowa w ust. 1 i 2, określa,
w drodze rozporządzenia, Krajowa Rada.


**Art. 23a.** 1. Jednostki publicznej radiofonii i telewizji stwarzają
organizacjom pożytku publicznego, o których mowa w ustawie z dnia 24 kwietnia
2003 r. o działalności pożytku publicznego i o wolontariacie (Dz. U. z 2016 r.
poz. 1817 i 1948 oraz z 2017 r. poz. 60 i 573), możliwość nieodpłatnego
informowania o prowadzonej przez te organizacje działalności nieodpłatnej.

2. Przepis ust. 1 nie wyklucza prawa nadawcy do informowania o działalności
organizacji pożytku publicznego w szerszym zakresie_._
3. Krajowa Rada w porozumieniu z ministrem właściwym do spraw
zabezpieczenia społecznego określi, w drodze rozporządzenia, tryb postępowania
związanego z nieodpłatnym informowaniem o prowadzonej przez organizacje
pożytku publicznego nieodpłatnej działalności pożytku publicznego, w tym sposób
przygotowania i emisji audycji oraz czas przeznaczony na ich rozpowszechnianie,
uwzględniając różnorodność zadań publicznych określonych w art. 4 ustawy
o działalności pożytku publicznego i o wolontariacie oraz ich znaczenie dla
społeczności.

**Art. 24.** 1. Podmiotom uczestniczącym w wyborach do Sejmu, Senatu,
samorządu terytorialnego oraz Parlamentu Europejskiego zapewnia się możliwość
rozpowszechniania audycji wyborczych w programach publicznej radiofonii
i telewizji na zasadach określonych odrębnymi przepisami.

2. Przepis ust. 1 stosuje się odpowiednio do wyborów na urząd Prezydenta
Rzeczypospolitej Polskiej.
3. Podmiotom uprawnionym do udziału w kampanii referendalnej
w programach radiowych i telewizyjnych w rozumieniu art. 48 ust. 1 ustawy z dnia
14 marca 2003 r. o referendum ogólnokrajowym (Dz. U. z 2015 r. poz. 318)
zapewnia się możliwość rozpowszechniania audycji referendalnych w programach
publicznej radiofonii i telewizji na zasadach określonych odrębnymi przepisami.

**Art. 25.** _[1. Jednostki publicznej radiofonii i telewizji mogą tworzyć
i rozpowszechniać programy dla odbiorców za granicą w języku polskim i w innych
językach.]_
**<1. Jednostki publicznej radiofonii i telewizji mogą tworzyć
i rozpowszechniać wszystkimi dostępnymi sposobami programy dla
odbiorców za granicą w języku polskim i w innych językach.>**

```
Nowe brzmienie
ust. 1 i dodany
ust. 1a w art. 25
wejdą w życie z
dn. 1.01.2019 r.
(Dz. U. z 2018 r.
poz. 1717).
```

**<1a. Jednostki publicznej radiofonii i telewizji mogą tworzyć i dostarczać
przez sieci telekomunikacyjne, w tym w systemach teleinformatycznych,
audialne, audiowizualne i tekstowe usługi inne niż programy, w tym
audiowizualne usługi medialne na żądanie, dla odbiorców za granicą w języku
polskim i w innych językach.>**

2. Jednostki publicznej radiofonii i telewizji są obowiązane tworzyć
i rozpowszechniać audycje oświatowe dla szkół i innych placówek
oświatowo-wychowawczych.
3. Audycje oświatowe powinny odpowiadać wymogom zawartym
w szkolnych programach nauczania.
4. Koszty tworzenia programów oraz audycji, o których mowa w _[ust. 1 i 2 ]_
**<ust. 1– 2 >** , są pokrywane z budżetu państwa, w granicach określonych ustawą
budżetową.
5. Zakres i sposób prowadzenia działalności przewidzianej w _[ust. 1 i 2]_
< **ust. 1– 2** > oraz zasady pokrywania jej kosztów są określane w formie porozumień
zawieranych między ministrami właściwymi odpowiednio w sprawach
zagranicznych i edukacji narodowej oraz jednostkami publicznej radiofonii
i telewizji.

**Art. 26.** 1. Jednostki publicznej radiofonii i telewizji działają wyłącznie
w formie jednoosobowej spółki akcyjnej Skarbu Państwa, zwanej dalej „spółką”.
_[2. Telewizję publiczną tworzy spółka „Telewizja Polska – Spółka Akcyjna”,
zawiązana w celu tworzenia i rozpowszechniania ogólnokrajowych programów I,
II i TV Polonia oraz regionalnych programów telewizyjnych.]_
**<2. Telewizję publiczną tworzy spółka „Telewizja Polska – Spółka
Akcyjna”, zawiązana w celu tworzenia i rozpowszechniania:
1) ogólnokrajowych programów ogólnotematycznych I i II,
wyspecjalizowanego programu informacyjno-publicystycznego oraz
programu o tematyce kulturalno-artystycznej;
2) programów skierowanych do odbiorców za granicą;
3) regionalnych programów telewizyjnych;**

```
Zmiana w ust. 4 i
5 w art. 25
wejdzie w życie z
dn. 1.01.2019 r.
(Dz. U. z 2018 r.
poz. 1717).
```
```
Nowe brzmienie
ust. 2 w art. 26
w ejdzie w życie z
dn. 1.01.2019 r.
(Dz. U. z 2018 r.
poz. 1717).
```

**4) innych programów i usług realizujących misję publiczną, o której mowa
w art. 21 ust. 1, określonych w karcie powinności, w tym programów
wyspecjalizowanych, innych niż wymienione w pkt 1.>**
2a. Terenowe oddziały spółki „Telewizja Polska – Spółka Akcyjna” mają
swoje siedziby w: Białymstoku, Bydgoszczy, Gorzowie Wielkopolskim, Gdańsku,
Katowicach, Kielcach, Krakowie, Lublinie, Łodzi, Opolu, Olsztynie, Poznaniu,
Rzeszowie, Szczecinie, Warszawie, Wrocławiu.

3. Radiofonię publiczną tworzą:
1) spółka „Polskie Radio – Spółka Akcyjna”, zawiązana w celu tworzenia
i rozpowszechniania ogólnokrajowych programów radiowych i programów
dla odbiorców za granicą;
2) spółki zawiązane w celu tworzenia i rozpowszechniania regionalnych
programów radiowych, zwane dalej „spółkami radiofonii regionalnej”.
4. Do spółek wymienionych w ust. 2 i 3 stosuje się, z zastrzeżeniem art. 27 –
30 ustawy, przepisy Kodeksu spółek handlowych z wyjątkiem art. 312 i 402.
5. Prezes Urzędu Komunikacji Elektronicznej, w porozumieniu
z Przewodniczącym Krajowej Rady, dokonuje, w drodze decyzji, rezerwacji
częstotliwości niezbędnych do wykonywania ustawowych zadań przez spółki oraz
określa warunki wykorzystania tych częstotliwości. Do dokonywania,
wprowadzania zmian lub cofania rezerwacji częstotliwości stosuje się przepisy
art. 114 i 115 ustawy z dnia 16 lipca 2004 r. – Prawo telekomunikacyjne.
_[6. Prezes Urzędu Komunikacji Elektronicznej, w porozumieniu
z Przewodniczącym Krajowej Rady, zapewnia dla spółek tworzących
i rozpowszechniających:
1) ogólnokrajowe programy telewizyjne – częstotliwości niezbędne do pokrycia
kraju zasięgiem odbioru programu „Telewizja Polska I” i „Telewizja Polska
II”;
2) ogólnokrajowe programy radiowe – częstotliwości niezbędne do pokrycia
kraju zasięgiem odbioru programu pierwszego, drugiego, trzeciego
i czwartego oraz częstotliwości niezbędne do rozpowszechniania programów
radiowych dla odbiorców za granicą;
3) regionalne programy telewizyjne – częstotliwości niezbędne do
rozpowszechniania regionalnych programów telewizyjnych;_


_4) regionalne programy radiowe – częstotliwości niezbędne do
rozpowszechniania regionalnych programów radiowych.]_
**<6. Prezes Urzędu Komunikacji Elektronicznej, w porozumieniu
z Przewodniczącym Krajowej Rady, zapewnia dla spółek tworzących
i rozpowszechniających:
1) ogólnokrajowe programy telewizyjne – częstotliwości niezbędne do
pokrycia kraju zasięgiem odbioru programów, o których mowa w art. 26
ust. 2 pkt 1 i 4;
2) ogólnokrajowe programy radiowe – częstotliwości niezbędne do pokrycia
kraju zasięgiem odbioru programu pierwszego, drugiego, trzeciego
i czwartego oraz częstotliwości niezbędne do rozpowszechniania
programów radiowych dla odbiorców za granicą, a także częstotliwości
niezbędne do rozpowszechniania programów określonych w karcie
powinności;
3) regionalne programy telewizyjne – częstotliwości niezbędne do
rozpowszechniania regionalnych programów telewizyjnych, w tym
programów określonych w karcie powinności;
4) regionalne programy radiowe – częstotliwości niezbędne do
rozpowszechniania regionalnych programów radiowych, w tym
programów określonych w karcie powinności.>**

7. Program TV Polonia jest rozpowszechniany w sposób rozsiewczy
satelitarny.
8. Do rezerwacji częstotliwości przeznaczonych do rozpowszechniania lub
rozprowadzania programów w sposób cyfrowy, drogą rozsiewczą naziemną lub
rozsiewczą satelitarną, stosuje się art. 115 ust. 3 ustawy z dnia 16 lipca 2004 r. –
Prawo telekomunikacyjne.

```
Art. 27. 1. Zarząd spółki liczy od jednego do trzech członków.
```
2. (uchylony)
3.^4 ) Członków zarządu, w tym prezesa zarządu, powołuje i odwołuje Rada
Mediów Narodowych.

4 ) Uznany za niezgodny z Konstytucją w zakresie, w jakim wyłącza udział Krajowej Rady
Radiofonii i Telewizji w procedurze powoływania i odwoływania członków zarządu spółek

```
Nowe brzmienie
ust. 6 w art. 26
wejdzie w życie z
dn. 1.01.2019 r.
(Dz. U. z 2018 r.
poz. 1717).
```

4. Członków zarządu powołuje się spośród osób posiadających kompetencje
w dziedzinie radiofonii i telewizji oraz nieskazanych prawomocnym wyrokiem za
przestępstwo umyślne ścigane z oskarżenia publicznego lub przestępstwo
skarbowe.
5. (uchylony)
6. (uchylony)^5 )
7. Członkowie zarządów i osoby zajmujące kierownicze stanowiska
w jednostkach publicznej radiofonii i telewizji kierują się w swojej pracy oraz
w ocenie dziennikarzy i innych twórców im podległych zasadami profesjonalizmu,
uczciwości i rzetelności oraz wskazaniami zawartymi w art. 21 ust. 1a i 2 ustawy.

**Art. 28.** 1.^6 ) Rada nadzorcza spółki liczy trzech członków.
la. (uchylony)
1b. (uchylony)
1c. (uchylony)
1d. (uchylony)^7 )
1e. Członków rady nadzorczej powołuje i odwołuje Rada Mediów
Narodowych.
1f. Członków rady nadzorczej powołuje się spośród osób, które spełniają
warunki określone w przepisach o prywatyzacji i komercjalizacji dla kandydatów
do rad nadzorczych spółek, w których Skarb Państwa jest jedynym akcjonariuszem.

2. Rada nadzorcza podejmuje uchwały bezwzględną większością głosów
w obecności co najmniej połowy składu rady.
3. Rada nadzorcza wybiera ze swego grona przewodniczącego.
4. Rada nadzorcza uchwala regulamin określający tryb jej działania.

publicznej radiofonii i telewizji na podstawie pkt 3 wyroku Trybunału Konstytucyjnego z dnia
5 ) 13 grudnia 2016 r. sygn. akt K 13/16 (Dz.^ U. poz.^ 2210).^
Art. 1 pkt 2 lit. c ustawy z dnia 30 grudnia 2015 r. o zmianie ustawy o radiofonii i telewizji (Dz.
U. z 2016 r. poz. 25 i 929) utracił moc w zakresie, w jakim uchyla art. 27 ust. 6 ustawy z dnia
29 grudnia 1992 r. o radiofonii i telewizji (Dz. U. z 2015 r. poz. 1531 i 1830) na podstawie pkt
6 ) 4 lit. b wyroku Trybunału Konstytucyjnego, o którym mowa w odnośniku^4.^
Uznany za niezgodny z Konstytucją w zakresie, w jakim wyłącza udział Krajowej Rady
Radiofonii i Telewizji w procedurze powoływania i odwoływania członków rad nadzorczych
spółek publicznej radiofonii i telewizji na podstawie pkt 5 lit. b wyroku Trybunału
7 ) Konstytucyjnego, o którym mowa w odnośniku^4.^
Art. 1 pkt 3 lit. b ustawy wymienionej jako pierwsza w odnośniku 5 utracił moc w zakresie, w
jakim uchyla art. 28 ust. 1d ustawy wymienionej jako druga w odnośniku 5 na podstawie pkt 6 lit.
b wyroku Trybunału Konstytucyjnego, o którym mowa w odnośniku 4.


5. (uchylony)
6. Zgody rady nadzorczej wymaga:
1) nawiązywanie i rozwiązywanie stosunku pracy z osobami zajmującymi
stanowiska kierownicze określone w statucie spółki;
2) zawarcie lub przystąpienie przez spółkę do umowy zbiorowej
z przedstawicielami pracowników;
3) zawiązanie bądź przystąpienie do spółki innej niż spółka, o której mowa
w art. 26 ust. 1, a także nabycie lub zbycie udziałów albo akcji w takiej
spółce;
4) zbycie lub obciążenie nieruchomości.
7. (uchylony)
**Art. 28a.** 1. Rady programowe publicznej radiofonii i telewizji liczą
15 członków, których powołuje Rada Mediów Narodowych; 10 członków rady
programowej reprezentuje ugrupowania parlamentarne. Pozostałych 5 powołuje
z grona osób legitymujących się dorobkiem i doświadczeniem w sferze kultury
i mediów.
2. Kadencja rady programowej trwa 4 lata, a jej członkowie reprezentują
społeczne interesy i oczekiwania związane z działalnością programową spółki.
3. Rada programowa podejmuje uchwały zawierające oceny poziomu
i jakości programu bieżącego oraz programów ramowych. Uchwały w sprawach
programowych, podejmowane większością głosów w obecności co najmniej
połowy składu rady, są przedmiotem obrad i postanowień rady nadzorczej.
4. Członkom rady programowej przysługuje dieta wypłacana przez spółkę
w wysokości ustalonej przez Radę Mediów Narodowych.
5. Zarząd spółki zapewnia członkom rady programowej organizacyjne
i finansowe warunki dokonywania ocen poziomu i jakości wyemitowanego
programu, badania jego odbioru oraz zlecania niezależnych badań dotyczących
percepcji programu i jego społecznych skutków.

**Art. 29.** 1. (uchylony)
1a. W walnym zgromadzeniu mają prawo uczestniczyć także członkowie
Rady Mediów Narodowych.


1b. Zmiana statutu spółki następuje na wniosek lub za uprzednią zgodą Rady
Mediów Narodowych.

2. Zarząd spółki nie jest związany poleceniami i zakazami ustanowionymi
przez walne zgromadzenie, jeżeli dotyczą one treści programu.
3. (uchylony)^8 )
**Art. 30.** 1. Tworzenie i rozpowszechnianie regionalnych programów telewizji
publicznej należy do terenowych oddziałów spółki, o której mowa w art. 26 ust. 2.
2. Statut spółki określa zakres działania i zadania terenowego oddziału spółki.
3. Terenowym oddziałem spółki kieruje dyrektor powoływany przez zarząd
spółki za zgodą Rady Mediów Narodowych.
4. Organem opiniodawczo-doradczym dyrektora terenowego oddziału spółki
jest rada programowa oddziału.
4a. Powołując rady programowe oddziałów emitujących programy
w językach mniejszości narodowych i etnicznych oraz języku regionalnym,
dyrektorzy oddziałów uwzględnią kandydatów zgłaszanych przez organizacje
społeczne mniejszości narodowych i etnicznych oraz społeczności posługującej się
językiem regionalnym.
5. Rada Mediów Narodowych, na wniosek zarządu spółki, po zasięgnięciu
opinii dyrektorów terenowych oddziałów, określi minimalny udział audycji
tworzonych przez terenowe oddziały spółki w poszczególnych programach
ogólnokrajowych.
6. (uchylony)
**Art. 30a.** 1. Przepisy dotyczące programów dla odbiorców za granicą stosuje
się odpowiednio do programu TV Polonia.
2. Organem opiniodawczo-doradczym w sprawach tworzenia
i rozpowszechnienia programu TV Polonia jest rada programowa TV Polonia.

**Art. 31.** 1. _[Przychodami spółek, o których mowa w art. 26 ust. 2 i 3, są
wpływy pochodzące:]_ **<Przychodami spółek, o których mowa w art. 26 ust. 2
i 3, są przychody pochodzące z:>**

8 ) Art. 1 pkt 4 ustawy wymienionej jako pierwsza w odnośniku 5 uchylający art. 29 ust. 3 ustawy
wymienionej jako druga w odnośniku 5 utracił moc na podstawie pkt 8 wyroku Trybunału
Konstytucyjnego, o którym mowa w odnośniku 4.

```
Nowe brzmienie
wprowadzenia do
wyliczenia w ust.
1 w art. 31
wejdzie w ży cie z
dn. 1.01.2019 r.
(Dz. U. z 2018 r.
poz. 1717).
```

1) z opłat abonamentowych, odsetek za zwłokę w ich uiszczaniu oraz kar za
używanie niezarejestrowanych odbiorników radiofonicznych i telewizyjnych,
w rozumieniu przepisów ustawy z dnia 21 kwietnia 2005 r. o opłatach
abonamentowych, z zastrzeżeniem przepisu art. 8 ust. 1 tej ustawy;
2) z obrotu prawami do audycji;
_[3) z reklam i audycji sponsorowanych;]_
**<3) przekazów handlowych;>**
4) z innych źródeł.

2. Przychodami spółek mogą być również dotacje z budżetu państwa.
3. Akcjonariuszom spółek, o których mowa w art. 26 ust. 2 i 3, nie
przysługuje prawo do udziału w zysku.
**<4. Przychody pochodzące ze źródeł określonych w ust. 1 pkt 1
i ust. 2 przeznacza się wyłącznie na realizację misji publicznej, o której mowa
w art. 21 ust. 1.
5. Roczne przychody jednostki publicznej radiofonii i telewizji
pochodzące ze źródeł określonych w ust. 1 pkt 1 i ust. 2 nie mogą przekraczać
kosztu netto realizacji misji publicznej, o której mowa w art. 21 ust. 1, przez
daną jednostkę publicznej radiofonii i telewizji.
6. Koszt netto realizacji misji publicznej, o której mowa w art. 21 ust. 1,
stanowi różnicę między całkowitym kosztem realizacji misji publicznej
poniesionym przez daną jednostkę publicznej radiofonii i telewizji w danym
roku kalendarzowym a dochodem netto uzyskanym przez nią w tym okresie
z pozostałej działalności.
7. Jeżeli w danym roku kalendarzowym jednostka publicznej radiofonii
i telewizji osiągnie przychody pochodzące ze źródeł określonych w ust. 1 pkt 1
i ust. 2 przekraczające koszt netto realizacji misji publicznej, o której mowa
w art. 21 ust. 1, a kwota nadwyżki będzie nie większa niż 10% całkowitego
kosztu realizacji misji publicznej przewidzianego w zatwierdzonym planie,
o którym mowa w art. 21c ust. 1, na ten rok, jednostka ta może nie zwracać tej
nadwyżki pod warunkiem przeznaczenia jej na realizację misji publicznej
w kolejnych okresach, na zasadach określonych w karcie powinności.
8. Nadwyżka przekraczająca limit określony w ust. 7, a także nadwyżka
w ramach tego limitu, ale nieprzeznaczona zgodnie z ust. 7, podlega zwrotowi**

```
Nowe brzmienie
pkt 3 w ust. 1 i
dodane ust. 4 – 11
w art. 31 wejdą w
życie z dn.
1.01.2019 r. (Dz.
U. z 2018 r. poz.
1717).
```

**Krajowej Radzie, jeżeli pochodzi ze źródeł, o których mowa w ust. 1 pkt 1, lub
właściwej jednostce sektora finansów publicznych, jeżeli pochodzi ze źródeł,
o których mowa w ust. 2. Zwrotu nadwyżki pochodzącej ze źródeł, o których
mowa w ust. 1 pkt 1, dokonuje się przez zmniejszenie należnego przychodu
z tych źródeł, w roku kalendarzowym rozliczenia nadwyżki.**

**9. Decyzję o zwrocie nadwyżki, o której mowa w ust. 8, wydaje
Przewodniczący Krajowej Rady na podstawie uchwały Krajowej Rady,
uwzględniając ocenę sprawozdania, o którym mowa w art. 31b ust. 1,
w terminie 14 dni od dnia podjęcia uchwały.
10. Na wniosek jednostki publicznej radiofonii i telewizji Przewodniczący
Krajowej Rady może zezwolić, w drodze decyzji wydanej na podstawie
uchwały Krajowej Rady, na zachowanie przez tę jednostkę nadwyżki
przekraczającej limit określony w ust. 7 pod warunkiem przeznaczenia tej
nadwyżki, we wskazanym w decyzji okresie, na określone w niej szczególne
koszty, niezbędne do realizacji misji publicznej, o której mowa w art. 21 ust. 1.
11. Krajowa Rada uwzględnia uzyskanie przez jednostki publicznej
radiofonii i telewizji nadwyżek, o których mowa w ust. 7, 8 i 10, przy
wykonywaniu swoich kompetencji określonych w art. 3 ust. 5 i 6 oraz art. 8
ust. 2 ustawy z dnia 21 kwietnia 2005 r. o opłatach abonamentowych oraz przy
zawieraniu porozumienia, o którym mowa w art. 21a ust. 5, i zatwierdzaniu
planu, o którym mowa w art. 21c ust. 1.>**

**Art. 31a.** 1. Spółki, o których mowa w art. 26 ust. 2 i 3, są obowiązane do
określenia w dokumentacji, o której mowa w art. 10 ustawy z dnia 29 września
1994 r. o rachunkowości (Dz. U. z 2016 r. poz. 1047 i 2255 oraz z 2017 r. poz. 61 ,
245 , 791 i 1089), zasad rachunkowości, w tym zakładowego planu kont, w sposób
zapewniający ujęcie w księgach rachunkowych przychodów i związanych z nimi
kosztów odrębnie w odniesieniu do działalności, o której mowa w art. 21 ust. 1,
oraz pozostałej działalności, a także metod przypisywania kosztów i przychodów
do poszczególnych rodzajów prowadzonej działalności.

2. Obowiązek, o którym mowa w ust. 1, nie narusza obowiązków w zakresie
rachunkowości i sprawozdawczości wynikających z odrębnych przepisów.
_[3. Krajowa Rada określi, w drodze rozporządzenia, sposób prowadzenia
dokumentacji, o której mowa w ust. 1, oraz sposób sporządzania sprawozdań,_


_o których mowa w art. 31b pkt 1 – 3, biorąc pod uwagę konieczność zapewnienia
przestrzegania zasad jawności i przejrzystości wykorzystania środków
przeznaczonych na realizację zadań, o których mowa w art. 21 ust. 1, w sposób
niezakłócający konkurencji na rynku.]_
**<3. Krajowa Rada określi, w drodze rozporządzenia, sposób
prowadzenia dokumentacji, o której mowa w art. 10 ustawy z dnia
29 września 1994 r. o rachunkowości, oraz sposób sporządzania
sprawozdania, o którym mowa w art. 31b ust. 1, biorąc pod uwagę
konieczność zapewnienia przestrzegania zasad jawności i przejrzystości
wykorzystania środków przeznaczonych na realizację misji publicznej,
o której mowa w art. 21 ust. 1.>**

_[_ **_Art. 31b._** _1. Zarządy spółek, o których mowa w art. 26 ust. 2 i 3, są
obowiązane do składania Krajowej Radzie:
1) rocznego sprawozdania ze sposobu wykorzystania środków, o których mowa
w art. 31 ust. 1 i 2, do dnia 15 lutego, za poprzedni rok kalendarzowy;
2) kwartalnych sprawozdań dotyczących sposobu wykorzystania środków
przyznawanych zgodnie z art. 31 ust. 1 pkt 1 i ust. 2, do 25. dnia miesiąca
następującego po upływie każdego kwartału danego roku kalendarzowego;
3) kwartalnych sprawozdań dotyczących kosztów poniesionych na działalność,
o której mowa w art. 21 ust. 1, wraz z określeniem źródeł ich finansowania,
do 25. dnia miesiąca następującego po upływie każdego kwartału danego
roku kalendarzowego.
4) (uchylony)_

_2. Sprawozdania, o których mowa w ust. 1, udostępnia się także Radzie
Mediów Narodowych.]_

**<Art. 31b. 1. Jednostki publicznej radiofonii i telewizji są obowiązane do
sporządzenia i złożenia Krajowej Radzie oraz udostępnienia na swoich
stronach internetowych, w terminie do dnia 30 kwietnia danego roku
kalendarzowego, sprawozdania za poprzedni rok kalendarzowy z realizacji
misji publicznej, o której mowa w art. 21 ust. 1, zawierającego:**

```
Nowe brzmienie
ust. 3 w art. 31a
wejdzie w życie z
dn. 1.01.20 20 r.
(Dz. U. z 2018 r.
poz. 1717).
```
```
Nowe brzmienie
art. 31b wejdzie
w życie z dn.
1.01.20 20 r. (Dz.
U. z 2018 r. poz.
1717).
```

**1) informację o realizacji określonych w przepisach prawa oraz karcie
powinności zadań wynikających z misji publicznej, o której mowa
w art. 21 ust. 1;
2) informację o wysokości i sposobie wykorzystania środków pochodzących
z poszczególnych źródeł, o których mowa w art. 31 ust. 1 i 2;
3) informację o sposobie realizacji zasad, o których mowa w art. 31a ust. 1;
4) informację o całkowitym koszcie realizacji misji publicznej, o której
mowa w art. 21 ust. 1, ze wskazaniem kosztów realizacji poszczególnych
zadań oraz informację o dochodzie z pozostałej działalności;
5) wyliczenie kosztu netto realizacji misji publicznej zgodnie z art. 31 ust. 6
oraz nadwyżek, o których mowa w art. 31 ust. 7 lub 8, jeżeli powstały;
6) propozycję przeznaczenia nadwyżki, o której mowa w art. 31 ust. 7, jeżeli
powstała.**

**2. Krajowa Rada na podstawie oceny sprawozdania, o którym mowa
w ust. 1, podejmuje do dnia 30 czerwca każdego roku kalendarzowego
uchwałę o jego przyjęciu albo o odmowie jego przyjęcia. Uchwały są
udostępniane na stronie internetowej Krajowej Rady.
3. Podejmując uchwałę, o której mowa w ust. 2, Krajowa Rada może
określić zalecenia dotyczące sposobu realizacji przedsięwzięć określonych
w karcie powinności oraz planie, o którym mowa w art. 21c ust. 1, w kolejnym
roku kalendarzowym oraz może polecić podjęcie określonych działań
naprawczych, wskazując termin na realizację zaleceń lub działań
naprawczych.
4. Jednostka publicznej radiofonii i telewizji, której dotyczą zalecenia lub
działania naprawcze, o których mowa w ust. 3, jest obowiązana do zawarcia
w sprawozdaniu, o którym mowa w ust. 1, za kolejny rok kalendarzowy
informacji o sposobie ich wykonania.>**

_[_ **_Art. 31c._** _Zarządy spółek, o których mowa w art. 26 ust. 2 i 3, przygotowują
i publicznie udostępniają, do dnia 15 marca za poprzedni rok kalendarzowy,
sprawozdania z wykorzystania wpływów z opłat abonamentowych w rozumieniu
ustawy z dnia 21 kwietnia 2005 r. o opłatach abonamentowych, odsetek za zwłokę
w ich uiszczaniu oraz kar za używanie niezarejestrowanych odbiorników, na
realizację misji publicznej, o której mowa w art. 21 ust. 1, ze wskazaniem środków_


_przeznaczonych na wykonanie poszczególnych zadań wymienionych w art. 21
ust. 1a.]_

**<Art. 31c. Jednostki publicznej radiofonii i telewizji przygotowują
i udostępniają na swoich stronach internetowych, w terminie do dnia
30 kwietnia danego roku, sprawozdania za poprzedni rok kalendarzowy
z wykorzystania wpływów z opłat abonamentowych w rozumieniu ustawy
z dnia 21 kwietnia 2005 r. o opłatach abonamentowych, odsetek za zwłokę
w ich uiszczaniu oraz kar za używanie niezarejestrowanych odbiorników na
realizację misji publicznej, o której mowa w art. 21 ust. 1, ze wskazaniem
środków przeznaczonych na wykonanie poszczególnych zadań wymienionych
w art. 21 ust. 1a.>**

**Art. 32.** W celu realizacji zadań radiofonii i telewizji publicznej spółki mogą
tworzyć, za zgodą Rady Mediów Narodowych, przedsiębiorców przewidzianych
przepisami prawa.

Rozdział 5
**Koncesje na rozpowszechnianie programów
Art. 33.** 1. Rozpowszechnianie programów radiowych i telewizyjnych,
z wyjątkiem programów publicznej radiofonii i telewizji, wymaga uzyskania
koncesji.
1a. Nie wymaga uzyskania koncesji rozpowszechnianie programów
telewizyjnych wyłącznie w systemach teleinformatycznych, chyba że program taki
ma być rozprowadzany naziemnie, satelitarnie lub w sieciach kablowych.

2. Organem właściwym w sprawach koncesji jest Przewodniczący Krajowej
Rady.
3. Przewodniczący Krajowej Rady podejmuje decyzję w sprawie koncesji na
podstawie uchwały Krajowej Rady. Decyzja w tej sprawie jest ostateczna.

**Art. 34.** 1. Przewodniczący Krajowej Rady, po zasięgnięciu opinii Prezesa
Urzędu Komunikacji Elektronicznej w zakresie określonym w ust. 1a pkt 3,
ogłasza w Dzienniku Urzędowym Rzeczypospolitej Polskiej „Monitor Polski”
informacje o możliwościach uzyskania koncesji na rozpowszechnianie w sposób
rozsiewczy naziemny programu radiowego lub telewizyjnego oraz ustala termin,

```
Nowe brzmienie
art. 31c wejdzie w
życie z dn.
1.01.20 20 r. (Dz.
U. z 2018 r. poz.
1717).
```

nie krótszy niż 45 dni od dnia ogłoszenia, do składania wniosków o udzielenie
koncesji.
1a. W ogłoszeniu, o którym mowa w ust. 1, określa się:
1) przedmiot postępowania;
2) warunki programowe rozpowszechniania programu, w tym w szczególności
rodzaj i charakter programu;
3) częstotliwości lub kanały oraz maksymalną moc promieniowaną i lokalizację
stacji nadawczych przeznaczonych do rozpowszechniania programu lub
obszar, na którym mogą być wykorzystywane częstotliwości, chyba że do
rozpowszechniania programu nie jest wymagana rezerwacja częstotliwości;
4) liczbę koncesji;
5) czas, na jaki może być udzielona koncesja;
6) termin i miejsce składania wniosków.
1b. Przewodniczący Krajowej Rady, w terminie nie dłuższym niż 14 dni od
dnia ogłoszenia, o którym mowa w ust. 1, zamieszcza w co najmniej dwóch
drukowanych dziennikach o zasięgu ogólnopolskim informację o tym ogłoszeniu.
1c. Rozpatrzeniu podlegają wyłącznie wnioski o udzielenie koncesji
w związku z ogłoszeniem, o którym mowa w ust. 1.

2. Przewodniczący Krajowej Rady podaje do publicznej wiadomości listę
wnioskodawców uczestniczących w postępowaniu o udzielenie koncesji.
W przypadku złożenia większej liczby wniosków, przekraczających istniejące
możliwości rozpowszechniania programów, są one rozpatrywane w ramach
jednego postępowania.

**Art. 35.** 1. Koncesja może być udzielona osobie fizycznej, posiadającej
obywatelstwo polskie i stałe miejsce zamieszkania na terytorium Rzeczypospolitej
Polskiej, osobie prawnej lub osobowej spółce handlowej, które mają siedzibę na
terytorium Rzeczypospolitej Polskiej.

2. Koncesja dla spółki z udziałem osób zagranicznych może być udzielona,
jeżeli:
1) udział kapitałowy osób zagranicznych w spółce lub udział osób
zagranicznych w kapitale zakładowym spółki nie przekracza 49%,
2) umowa lub statut spółki przewidują, że:


```
a) osobami uprawnionymi do reprezentowania lub prowadzenia spraw
spółki albo członkami zarządu spółki będą w większości osoby
posiadające obywatelstwo polskie i stałe miejsce zamieszkania w Polsce,
b) w zgromadzeniu wspólników lub w walnym zgromadzeniu udział
głosów osób zagranicznych i spółek zależnych, w rozumieniu Kodeksu
spółek handlowych, od osób zagranicznych nie może przekroczyć 49%,
c) osoby zagraniczne nie mogą dysponować bezpośrednio lub pośrednio
większością przekraczającą 49% głosów w osobowej spółce handlowej,
d) członkami rady nadzorczej spółki będą w większości osoby posiadające
obywatelstwo polskie i stałe miejsce zamieszkania w Polsce.
```
3. Koncesja może być również udzielona:
1) osobie zagranicznej lub
2) spółce zależnej, w rozumieniu Kodeksu spółek handlowych, od osoby
zagranicznej
- których siedziba lub stałe miejsce zamieszkania znajduje się w państwie
członkowskim Europejskiego Obszaru Gospodarczego – bez stosowania
ograniczeń zawartych w ust. 2.

**Art. 35a.** 1. Nadawca może złożyć wniosek o udzielenie koncesji na kolejny
okres, nie później niż 12 miesięcy przed wygaśnięciem posiadanej koncesji.

2. W przypadku złożenia przez nadawcę wniosku, o którym mowa w ust. 1,
odmowa udzielenia koncesji na kolejny okres możliwa jest wyłącznie, gdy
w stosunku do nadawcy zachodzi którakolwiek z okoliczności wskazanych
w art. 38 ust. 1 lub 2.
3. W przypadku złożenia przez nadawcę wniosku, o którym mowa w ust. 1,
do postępowania w sprawie udzielenia koncesji nie stosuje się przepisów art. 34
i 36 ust. 1 i 2.

**Art. 36.** 1. W postępowaniu o udzielenie koncesji ocenia się w szczególności:
1) stopień zgodności zamierzonej działalności programowej z zadaniami
określonymi w art. 1 ust. 1 ustawy, z uwzględnieniem stopnia realizacji tych
zadań przez innych nadawców działających na obszarze objętym koncesją;
2) możliwości dokonania przez wnioskodawcę koniecznych inwestycji
i finansowania programu;


3) przewidywany udział w programie audycji wytworzonych przez nadawcę lub
na jego zamówienie albo we współdziałaniu z innymi nadawcami;
4) przewidywany udział audycji, o których mowa w art. 15 ust. 1 i 3,
w programie telewizyjnym albo utworów, o których mowa w art. 15 ust. 2,
w programie radiowym lub telewizyjnym;
5) dotychczasowe przestrzeganie przepisów dotyczących radiokomunikacji
i środków masowego przekazu.

2. Koncesji nie udziela się, jeżeli rozpowszechnianie programów przez
wnioskodawcę mogłoby spowodować:
1) zagrożenie interesów kultury narodowej, dobrych obyczajów i wychowania,
bezpieczeństwa i obronności państwa oraz zagrożenia dla bezpieczeństwa
informacji niejawnych;
2) osiągnięcie przez wnioskodawcę pozycji dominującej w dziedzinie środków
masowego przekazu na danym terenie.
3. Koncesja jest udzielana na 10 lat.
**Art. 36a.** Jeżeli w wyniku dokonania oceny wniosków w trybie art. 36 liczba
wnioskodawców pozostaje większa niż liczba koncesji przewidzianych do
udzielenia, zarządza się przetarg, którego przedmiotem jest udzielenie koncesji.

**Art. 36b.** 1. Przewodniczący Krajowej Rady ogłasza w Dzienniku
Urzędowym Rzeczypospolitej Polskiej „Monitor Polski” o konieczności
przeprowadzenia przetargu wśród wnioskodawców, o których mowa w art. 36a.

2. W ogłoszeniu określa się również:
1) minimalną opłatę za udzielenie koncesji – nie niższą niż określona przepisami
opłata przewidziana za udzielenie koncesji;
2) miejsce i termin składania ofert;
3) wysokość, formę i termin wniesienia wadium;
4) termin rozstrzygnięcia przetargu.
3. Przetarg przeprowadza Przewodniczący Krajowej Rady.
4. Ofertę sporządzoną w języku polskim składa się w terminie, miejscu
i formie określonych stosownie do ust. 1 i 2, w zapieczętowanych kopertach.
5. Oferta zawiera:


1) oznaczenie wnioskodawcy, jego siedziby i adresu albo miejsca zamieszkania
i adresu oraz adresu głównego miejsca wykonywania działalności
gospodarczej;
2) deklarowaną wysokość opłaty za udzielenie koncesji.

6. Oferty złożone nie podlegają wycofaniu.
**Art. 36c.** 1. Przewodniczący Krajowej Rady dokonuje wyboru ofert w liczbie
zgodnej z liczbą koncesji, o której mowa w art. 34 ust. 1a pkt 4, kierując się
wysokością zadeklarowanych opłat za udzielenie koncesji.
2. W przypadku gdy kilku wnioskodawców zadeklarowało opłatę w takiej
samej wysokości, wzywa się tych wnioskodawców do ponownego zadeklarowania
wysokości opłaty i wybiera ofertę przedsiębiorcy, który zadeklarował wyższą
opłatę.
3. Przewodniczący Krajowej Rady przekazuje wnioskodawcom, którzy
złożyli oferty, pisemną informację o wyniku przetargu, niezwłocznie po jego
rozstrzygnięciu, oraz:
1) zwraca wadium wnioskodawcom, których oferty nie zostały wybrane;
2) zalicza wadium na poczet opłaty wnioskodawcom, których oferty zostały
wybrane.
4. Udziela się koncesji wnioskodawcom, których oferty zostały wybrane.
**Art. 36d.** 1. Wnioskodawca przekazujący podczas postępowania o udzielenie
koncesji informacje stanowiące tajemnicę przedsiębiorstwa w rozumieniu
przepisów o zwalczaniu nieuczciwej konkurencji może zgłosić wniosek, aby
informacjom tym była nadana klauzula poufności.
2. Informacjom nadaje się klauzulę poufności, pod warunkiem że
wnioskodawca:
1) przekazując informacje, wyczerpująco uzasadni swoje żądanie;
2) z przekazanych informacji sporządzi streszczenie, które może zostać
udostępnione innym uczestnikom postępowania.
3. Informacje, którym nadano klauzulę poufności, nie mogą być udostępniane
innym uczestnikom postępowania bez zgody wnioskodawcy przekazującego
informacje.

```
Art. 37. 1. Koncesja określa w szczególności:
```

1) nadawcę, jego siedzibę albo miejsce zamieszkania;
2) przedmiot działalności objętej koncesją;
3) sposób rozpowszechniania programu (analogowy rozsiewczy naziemny,
cyfrowy rozsiewczy naziemny w multipleksie, rozsiewczy satelitarny,
w sieciach telekomunikacyjnych innych niż wykorzystywane do
rozpowszechniania rozsiewczego naziemnego lub rozsiewczego
satelitarnego) oraz:

- dla rozpowszechniania analogowego rozsiewczego naziemnego:
    a) lokalizację stacji,
    b) wysokość zawieszenia anteny,
    c) maksymalną moc promieniowaną,
    d) charakterystykę promieniowania anteny,
    e) częstotliwość,
    f) polaryzację,
- dla rozpowszechniania cyfrowego rozsiewczego naziemnego
    w multipleksie:
    g) multipleks,
    h) obszar rozpowszechniania,
    i) parametry sygnalizacyjne – identyfikatory ID,
- dla rozpowszechniania rozsiewczego satelitarnego:
    j) nazwę wykorzystywanego satelity,
    k) położenie satelity na orbicie,
    l) częstotliwość,
    m) lokalizację stacji dosyłowej,
- dla rozpowszechniania w sieciach telekomunikacyjnych innych niż
    wykorzystywane do rozpowszechniania rozsiewczego naziemnego lub
    rozsiewczego satelitarnego:
    n) lokalizację stacji głównej,
    o) obszar objęty siecią telekomunikacyjną;
4) rodzaj programu i czas jego rozpowszechniania;
5) datę rozpoczęcia rozpowszechniania programu;
6) termin wygaśnięcia koncesji.


2. Koncesja może określać inne warunki prowadzenia działalności, niezbędne
dla realizacji przepisów ustawy.
3. Koncesja w zakresie określonym w ust. 1 pkt 3 jest udzielana
w porozumieniu z Prezesem Urzędu Komunikacji Elektronicznej, który zajmuje
stanowisko, mając na względzie spełnienie warunków określonych w art. 114 ust. 3
ustawy z dnia 16 lipca 2004 r. – Prawo telekomunikacyjne.
3a. Jeżeli do rozpowszechniania programu radiofonicznego lub telewizyjnego
jest wymagana rezerwacja częstotliwości, Prezes Urzędu Komunikacji
Elektronicznej dokonuje jej niezwłocznie na rzecz nadawcy, który uzyskał
koncesję, chyba że program ten będzie rozpowszechniany przez operatora
multipleksu w sposób cyfrowy drogą rozsiewczą naziemną. Do dokonywania,
wprowadzania zmian lub cofania rezerwacji częstotliwości stosuje się przepisy
art. 114 i 115 ustawy z dnia 16 lipca 2004 r. – Prawo telekomunikacyjne oraz nie
stosuje się przepisów art. 116 tej ustawy.
4. Krajowa Rada, po zasięgnięciu opinii Prezesa Urzędu Komunikacji
Elektronicznej, określi, w drodze rozporządzenia, dane, które powinien zawierać
wniosek, oraz szczegółowy tryb postępowania w sprawach udzielania i cofania
koncesji.

**Art. 37a.** Dostawca usługi medialnej jest obowiązany do corocznego
składania do Krajowej Rady sprawozdania finansowego, w formie przewidzianej
w ustawie z dnia 29 września 1994 r. o rachunkowości.

**Art. 37b.** Nadawca jest obowiązany zgłaszać Przewodniczącemu Krajowej
Rady wszelkie zmiany danych zawartych we wniosku o udzielenie koncesji,
w terminie 14 dni od dnia ich powstania.

**Art. 38.** 1. Koncesję cofa się, jeżeli:
1) wydano prawomocne orzeczenie zakazujące nadawcy wykonywania
działalności gospodarczej objętej koncesją;
2) nadawca rażąco narusza warunki określone w ustawie lub w koncesji;
3) działalność objęta koncesją jest wykonywana w sposób sprzeczny z ustawą
lub z warunkami określonymi w koncesji, a nadawca, pomimo wezwania
Przewodniczącego Krajowej Rady, w wyznaczonym terminie nie usunął stanu


faktycznego lub prawnego niezgodnego z warunkami określonymi w koncesji
lub w ustawie;
4) nadawca, pomimo wezwania Przewodniczącego Krajowej Rady, nie
rozpoczął rozpowszechniania programu w terminie ustalonym w koncesji lub
trwale zaprzestał wykonywania rozpowszechniania programu za pomocą
wszystkich lub niektórych stacji nadawczych – chyba że nadawca wykaże, że
opóźnienie rozpoczęcia rozpowszechniania programu lub zaprzestanie
rozpowszechniania programu zostały spowodowane okolicznościami od
niego niezależnymi. Za trwałe zaprzestanie rozpowszechniania programu
uważa się fakt nierozpowszechniania programu przez okres trzech kolejno
następujących po sobie miesięcy.

2. Koncesja może być cofnięta, jeżeli:
1) rozpowszechnianie programu powoduje zagrożenie interesów kultury
narodowej, bezpieczeństwa i obronności państwa lub narusza normy dobrego
obyczaju;
2) (uchylony)
3) rozpowszechnianie programu powoduje osiągnięcie przez nadawcę pozycji
dominującej w dziedzinie środków masowego przekazu na danym rynku
właściwym w rozumieniu przepisów o ochronie konkurencji i konsumentów;
4) nastąpi przejęcie bezpośredniej lub pośredniej kontroli nad działalnością
nadawcy przez inną osobę.
3. Przewodniczący Krajowej Rady podaje do publicznej wiadomości
informacje o wszczęciu postępowania w sprawie cofnięcia koncesji.
4. W przypadku uprawomocnienia się decyzji w sprawie cofnięcia koncesji
Przewodniczący Krajowej Rady niezwłocznie ogłasza o możliwości uzyskania
koncesji w zakresie objętym cofniętą koncesją.

**Art. 38a.** 1. Uprawnienia wynikające z koncesji są niezbywalne,
z zastrzeżeniem ust. 3 – 5.

2. Uprawnienia, o których mowa w ust. 1, nie przechodzą na nabywcę
przedsiębiorstwa upadłego.
3. W przypadku łączenia, podziału albo innego rodzaju przekształceń spółek
handlowych, uprawnienia, o których mowa w ust. 1, mogą przejść na inny podmiot


za zgodą Krajowej Rady wyrażoną w formie uchwały. Odmowa wyrażenia zgody
następuje, gdy:
1) nadawca osiągnie pozycję dominującą w dziedzinie środków masowego
przekazu na danym rynku właściwym w rozumieniu przepisów o ochronie
konkurencji i konsumentów;
2) nastąpi przejęcie bezpośredniej lub pośredniej kontroli nad działalnością
nadawcy przez inną osobę.
3a. Osoba fizyczna może przenieść uprawnienia wynikające z koncesji, za
zgodą Krajowej Rady wyrażoną w formie uchwały, na spółkę, której jest
wspólnikiem i która spełnia warunki, o których mowa w art. 35. Odmowa
wyrażenia zgody następuje z przyczyn, o których mowa w art. 36 ust. 2.

4. Na podstawie uchwały Krajowej Rady, Przewodniczący Krajowej Rady
wydaje decyzję w sprawie wyrażenia zgody bądź odmowy, o której mowa w ust. 3
i 3a.
5. Do uprawnień wynikających z rezerwacji częstotliwości stosuje się
przepisy ustawy z dnia 16 lipca 2004 r. – Prawo telekomunikacyjne.

**Art. 39.** Koncesja na rozpowszechnianie programu telewizyjnego obejmuje
również wykorzystanie sygnału telewizyjnego do rozpowszechniania przekazów
tekstowych.

**Art. 39a.** 1. Koncesja może być udzielona na rozpowszechnianie w sieciach
kablowych lub w sposób rozsiewczy satelitarny programu poświęconego
wyłącznie:
1) telesprzedaży;
2) autopromocji.

2. Do programów, o których mowa w ust. 1, stosuje się odpowiednio przepisy
ustawy, z wyłączeniem przepisów art. 15 – 15b.
3. Do programów, o których mowa w ust. 1 pkt 1, nie stosuje się:
1) ograniczenia dopuszczalnego wymiaru czasowego reklam i telesprzedaży
w ciągu godziny, określonego w art. 16 ust. 3;
2) przepisów art. 16 ust. 6 oraz art. 16a.

**Art. 39b.** 1. O uznanie za nadawcę społecznego może do Krajowej Rady
wystąpić:


1) stowarzyszenie w ramach realizacji celów statutowych;
2) fundacja w ramach realizacji celów statutowych;
3) kościelna lub wyznaniowa osoba prawna kościoła lub związku wyznaniowego
o uregulowanej w ustawie sytuacji prawnej.

2. Nadawca społeczny jest zwolniony z opłat za udzielenie lub zmianę
koncesji.
3. W przypadku naruszenia przez nadawcę społecznego wymogów
określonych w art. 4 pkt 10, organ koncesyjny wydaje decyzję o uchyleniu decyzji
o uznaniu za nadawcę społecznego, w której stwierdza obowiązek uiszczenia opłat,
o których mowa w ust. 2 , wraz z odsetkami ustawowymi za opóźnienie liczonymi
od dnia udzielenia lub zmiany koncesji.

**Art. 40.** 1. Za udzielenie koncesji na rozpowszechnianie programu radiowego
lub telewizyjnego pobiera się opłatę, niezależnie od rocznych opłat za prawo do
dysponowania częstotliwością przewidzianych w ustawie z dnia 16 lipca 2004 r. –
Prawo telekomunikacyjne. Przez udzielenie koncesji rozumie się również jej
zmianę.

2. Opłata za udzielenie koncesji nie może być wyższa niż:
1) dla rozpowszechniania programu radiowego w sposób analogowy rozsiewczy
naziemny – 12 317 570 zł;
2) dla rozpowszechniania programu telewizyjnego w sposób analogowy
rozsiewczy naziemny – 25 890 000 zł;
3) dla rozpowszechniania programu radiowego w sposób cyfrowy rozsiewczy
naziemny w multipleksie – 6 158 785 zł;
4) dla rozpowszechniania programu telewizyjnego w sposób cyfrowy
rozsiewczy naziemny w multipleksie – 25 890 000 zł.
3. Opłata za udzielenie koncesji wynosi:
1) dla rozpowszechniania programu radiowego w sposób rozsiewczy satelitarny
- 500 zł;
2) dla rozpowszechniania programu telewizyjnego w sposób rozsiewczy
satelitarny – 10 000 zł;
3) dla rozpowszechniania programu radiowego w sieciach telekomunikacyjnych
innych niż wykorzystywane do rozpowszechniania rozsiewczego naziemnego
lub rozsiewczego satelitarnego – 500 zł;


4) dla rozpowszechniania programu telewizyjnego w sieciach
telekomunikacyjnych innych niż wykorzystywane do rozpowszechniania
rozsiewczego naziemnego lub rozsiewczego satelitarnego – 2000 zł.

4. W przypadku rozpowszechniania programu radiowego lub telewizyjnego
różnymi sposobami opłatę za udzielenie koncesji ustala się jako sumę należności
za poszczególne sposoby rozpowszechniania tych programów.
5. W przypadku opłaty za udzielenie koncesji na jednoczesne
rozpowszechnianie programu radiowego w sposób analogowy rozsiewczy
naziemny i cyfrowy rozsiewczy naziemny w multipleksie, opłata ustalana jest jak
za udzielenie koncesji dla rozpowszechniania programu radiowego w sposób
cyfrowy rozsiewczy naziemny w multipleksie.
6. Krajowa Rada, w porozumieniu z ministrem właściwym do spraw
finansów publicznych określi, w drodze rozporządzenia, nie wyższą niż określona
w ust. 2 wysokość opłaty za udzielenie koncesji oraz sposób wyliczania tej opłaty,
biorąc pod uwagę:
1) czas emisji reklam;
2 ) dla programów, o których mowa w ust. 2 pkt 1:
a) liczbę mieszkańców w zasięgu programu,
b) zakres fal radiowych,
c) liczbę mieszkańców miast w zasięgu programu;
3) dla programów, o których mowa w ust. 2 pkt 2, liczbę mieszkańców
w zasięgu programu;
4) dla programów, o których mowa w ust. 2 pkt 3:
a) w przypadku udzielenia koncesji o zasięgu mniejszym od zasięgu
sygnału multipleksu ogólnopolskiego, za który uznaje się obszar całego
kraju – liczbę mieszkańców w zasięgu programu,
b) standard naziemnej radiofonii cyfrowej,
c) w przypadku zmiany koncesji na rozpowszechnianie programu drogą
rozsiewczą naziemną, polegającej na przyznaniu prawa do
rozpowszechniania programu w sposób cyfrowy – liczbę mieszkańców
objętych rozpowszechnianiem programu w sposób analogowy;
5) dla programów, o których mowa w ust. 2 pkt 4:


a) w przypadku udzielenia koncesji o zasięgu mniejszym od zasięgu
sygnału multipleksu ogólnopolskiego, za który uznaje się obszar całego
kraju – liczbę mieszkańców w zasięgu programu,
b) standard naziemnej telewizji cyfrowej,
c) w przypadku zmiany koncesji na rozpowszechnianie programu drogą
rozsiewczą naziemną, polegającej na przyznaniu prawa do
rozpowszechniania programu w sposób cyfrowy – liczbę mieszkańców
objętych rozpowszechnianiem programu w sposób analogowy;
6) proporcjonalnie okres pozostały do wygaśnięcia koncesji – w przypadku
zmiany koncesji, która ma wpływ na wysokość opłaty za udzielenie koncesji.

7. Krajowa Rada określi, w drodze rozporządzenia, metody techniczne
ustalania zasięgu programu na obszarze objętym rozpowszechnianiem programu
w sposób rozsiewczy naziemny, biorąc pod uwagę stan nauki i techniki w tej
dziedzinie.
8. Wysokość opłat, o których mowa w ust. 2 i 3, oraz opłat określonych
w przepisach wydanych na podstawie ust. 6, podlega waloryzacji w każdym roku
o średnioroczny wskaźnik cen towarów i usług konsumpcyjnych ogółem w
poprzednim roku kalendarzowym, ogłaszany przez Prezesa Głównego Urzędu
Statystycznego. W przypadku gdy wskaźnik ten ma wartość ujemną, stawki opłat
nie ulegają zmianie.
9. Przewodniczący Krajowej Rady, nie później niż do dnia 31 października
każdego roku, ogłasza na rok następny, w Dzienniku Urzędowym Rzeczypospolitej
Polskiej „Monitor Polski”, wysokość opłat, o których mowa w ust. 2 i 3 oraz
w przepisach wydanych na podstawie ust. 6, uwzględniając przepis ust. 8,
zaokrąglając je w górę do pełnych złotych.
10. Opłatę za udzielenie koncesji uiszcza się jednorazowo lub w równych
rocznych ratach płatnych w kolejnych latach obowiązywania koncesji. Sposób
uiszczania opłaty określa się, na podstawie wniosku, w decyzji o udzieleniu
koncesji.
11. Opłatę albo pierwszą ratę opłaty, o której mowa w ust. 10, uiszcza się
w terminie 60 dni od dnia doręczenia decyzji o udzieleniu koncesji. W przypadku
rozłożenia opłaty na raty, w decyzji o udzieleniu koncesji, ustala się opłatę


prolongacyjną na podstawie przepisów ustawy z dnia 29 sierpnia 1997 r. –
Ordynacja podatkowa (Dz. U. z 2017 r. poz. 201, 648, 768 i 935).

12. W przypadku uchylenia albo cofnięcia koncesji całość opłaty, o której
mowa w ust. 1, w zakresie w jakim nie została uiszczona, staje się wymagalna i jest
uiszczana w terminie 60 dni od dnia doręczenia decyzji o uchyleniu albo cofnięciu
koncesji.
13. Opłata za udzielenie koncesji stanowi dochód budżetu państwa.
**Art. 40a.** 1. Nabycie lub objęcie udziałów albo akcji, bądź nabycie prawa
z udziałów lub akcji przez osobę zagraniczną w spółce, która posiada koncesję na
rozpowszechnianie programu, wymaga zezwolenia Przewodniczącego Krajowej
Rady, do którego stosuje się odpowiednio przepisy art. 33 ust. 3, art. 35 ust. 2,
art. 36 ust. 2 oraz art. 38.
2. Czynność, o której mowa w ust. 1, dokonaną przez podmiot, w stosunku do
którego osoba zagraniczna jest podmiotem dominującym, w rozumieniu Kodeksu
spółek handlowych, uważa się za czynność dokonaną przez podmiot dominujący.
3. Przewodniczący Krajowej Rady wydaje i cofa zezwolenie, o którym mowa
w ust. 1, na podstawie uchwały Krajowej Rady.
4. Czynności, o których mowa w ust. 1, dokonane bez zezwolenia są
nieważne.
5. Przepisów ust. 1 – 3 nie stosuje się do osób zagranicznych lub spółek
zależnych, w rozumieniu Kodeksu spółek handlowych, do osób zagranicznych,
których siedziby lub miejsce zamieszkania znajdują się w państwach będących
członkami Europejskiego Obszaru Gospodarczego.

**Art. 40b.** Do kontroli działalności gospodarczej przedsiębiorcy, o której
mowa w art. 33, stosuje się przepisy rozdziału 5 ustawy z dnia 6 marca 2018 r. –
Prawo przedsiębiorców.

Rozdział 6
**Rozpowszechnianie niektórych programów telewizyjnych i rozprowadzanie
programów
Art. 41.** 1. Zgłoszenia do rejestru wymaga:
1) program rozprowadzany;


2) program telewizyjny rozpowszechniany wyłącznie w systemie
teleinformatycznym.

2. Obowiązek określony w ust. 1 pkt 1 nie dotyczy programów, o których
mowa w art. 43 ust. 1.
3. Organem prowadzącym rejestr jest Przewodniczący Krajowej Rady.
4. Do postępowania w sprawach wpisu do rejestru stosuje się przepisy
Kodeksu postępowania administracyjnego, chyba że ustawa stanowi inaczej.
5. Rejestr jest jawny.
**Art. 4 2.** 1. Za wpis programu do rejestru programów telewizyjnych
rozpowszechnianych wyłącznie w systemie teleinformatycznym i programów
rozprowadzanych podmiot zgłaszający program uiszcza opłatę w wysokości 100 zł
za każdy program.
2. Opłata, o której mowa w ust. 1, stanowi dochód budżetu państwa.
3. Do waloryzacji i ogłaszania wysokości opłaty, o której mowa w ust. 1,
stosuje się art. 40 ust. 8 i 9.

**Art. 43.** 1. Operator rozprowadzający program, z wyłączeniem podmiotu
rozprowadzającego program w sposób cyfrowy drogą rozsiewczą naziemną
w multipleksie, jest obowiązany do rozprowadzania programów „Telewizja Polska
I”, „Telewizja Polska II” i jednego regionalnego programu telewizyjnego
rozpowszechnianego przez Telewizję Polską S.A. oraz programów
rozpowszechnianych w dniu wejścia w życie ustawy z dnia 30 czerwca 2011 r.
o wdrożeniu naziemnej telewizji cyfrowej (Dz. U. z 2016 r. poz. 649) na podstawie
koncesji na rozpowszechnianie tych programów w sposób analogowy drogą
rozsiewczą naziemną przez Telewizję Polsat S.A., TVN S.A., Polskie Media S.A.,
Telewizję Puls Sp. z o.o. W przypadku operatora rozprowadzającego programy
w sieciach telekomunikacyjnych innych niż wykorzystywane
do rozpowszechniania rozsiewczego naziemnego lub rozsiewczego satelitarnego
obowiązek rozprowadzania regionalnego programu telewizyjnego dotyczy
regionalnego programu telewizyjnego właściwego dla danego obszaru.

2. Nadawca, który rozpowszechnia program, wymieniony w ust. 1, nie może
odmówić operatorowi rozprowadzającemu program w sieci telekomunikacyjnej,
o której mowa w ust. 1, zgody na rozprowadzanie tego programu, ani też nie może


uzależnić udzielenia takiej zgody od uiszczania jakiegokolwiek wynagrodzenia,
w tym w szczególności z tytułu udzielenia licencji za korzystanie z nadania.

3. Przewodniczący Krajowej Rady przeprowadza ocenę realizacji obowiązku,
o którym mowa w ust. 1, nie rzadziej niż raz na dwa lata, kierując się interesem
społecznym w zakresie dostarczania informacji, udostępniania dóbr kultury
i sztuki, ułatwiania korzystania z oświaty, sportu i dorobku nauki
i upowszechniania edukacji obywatelskiej.
4. Wyniki oceny Przewodniczący Krajowej Rady przedstawia ministrowi
właściwemu do spraw kultury i ochrony dziedzictwa narodowego, który podejmuje
działania konieczne do zapewnienia, aby obowiązki, o których mowa w ust. 1, były
proporcjonalne i przejrzyste oraz nakładane jedynie wtedy, gdy jest to niezbędne
do realizacji celów określonych w ust. 3.

**Art. 43a.** 1. Nadawca, który rozpowszechnia program, wymieniony w art. 43
ust. 1, jest obowiązany do nieodpłatnego udostępniania tego programu na wniosek
operatora rozprowadzającego program, w terminie 14 dni od dnia złożenia
wniosku.

2. Jeżeli nadawca nie wykonał obowiązku polegającego na nieodpłatnym
udostępnianiu programu, Przewodniczący Krajowej Rady, na wniosek operatora
rozprowadzającego program, wzywa nadawcę do udostępnienia tego programu
temu operatorowi, w terminie 14 dni od dnia doręczenia wezwania.
3. Operator rozprowadzający program, jest obowiązany:
1) rozprowadzać i oferować program, który został mu nieodpłatnie
udostępniony;
2) umieszczać w swojej ofercie informację, że program ten jest przeznaczony do
powszechnego i nieodpłatnego odbioru również w sposób cyfrowy drogą
rozsiewczą naziemną.
**Art. 44.** 1. Organ rejestracyjny dokonuje wpisu do rejestru programu,
o którym mowa w art. 41 ust. 1 pkt 1, na podstawie zgłoszenia.
2. Operator rozprowadzający program dokonuje zgłoszenia programu do
rejestru nie później niż na miesiąc przed rozpoczęciem jego rozprowadzania.
3. Zgłoszenie, o którym mowa w ust. 1:


1) wskazuje wnioskodawcę, jego siedzibę lub miejsce zamieszkania, adres
korespondencyjny, w tym poczty elektronicznej, zapewniający skuteczny
i szybki kontakt;
2) wskazuje program przewidziany do rozprowadzania i jego nadawcę;
3) określa obszar, na którym program ma być rozprowadzany.

4. Operator rozprowadzający program dołącza do zgłoszenia:
1) dokumenty wskazujące, że rozprowadzanie programu nie będzie naruszało
praw nadawcy programu;
2) dokumenty wskazujące, że program jest rozpowszechniany, a w przypadku
programu przekazywanego przez nadawcę operatorowi – umowę z nadawcą
programu.
5. (uchylony)
6. Wpis do rejestru zawiera w szczególności dane, o których mowa w ust. 3,
z wyjątkiem adresu miejsca zamieszkania, jeżeli jest on inny niż adres siedziby.
7. Rozprowadzanie programu można rozpocząć, jeżeli organ rejestracyjny nie
odmówił rejestracji w terminie miesiąca od dnia zgłoszenia, pod warunkiem
uiszczenia przez operatora opłaty, o której mowa w art. 42 ust. 1.
8. Organ rejestracyjny może wezwać operatora rozprowadzającego program
do uzupełnienia zgłoszenia w terminie 14 dni od dnia otrzymania wezwania.
W sytuacji gdy organ rejestracyjny wezwał operatora do uzupełnienia zgłoszenia,
termin, o którym mowa w ust. 7, biegnie od dnia wpływu uzupełnienia zgłoszenia.
9. Operator rozprowadzający program jest obowiązany zgłaszać organowi
rejestracyjnemu, w terminie 14 dni, zmiany stanu faktycznego i prawnego objętego
wpisem do rejestru, powstałe po dniu dokonania wpisu. Do zgłaszania zmian
stosuje się odpowiednio przepisy o wpisie do rejestru.

**Art. 44a.** 1. Organ rejestracyjny dokonuje wpisu do rejestru programu,
o którym mowa w art. 41 ust. 1 pkt 2, na podstawie zgłoszenia.

2. Nadawca programu telewizyjnego rozpowszechnianego wyłącznie
w systemie teleinformatycznym dokonuje zgłoszenia programu do rejestru nie
później niż na miesiąc przed rozpoczęciem jego rozpowszechniania.
3. Zgłoszenie, o którym mowa w ust. 1:


1) wskazuje nadawcę, jego siedzibę lub miejsce zamieszkania, adres
korespondencyjny, w tym poczty elektronicznej, zapewniający skuteczny
i szybki kontakt;
2) zawiera podstawowe informacje o programie przewidzianym do
rozpowszechniania;
3) określa sposób rozpowszechniania programu.

4. Wpis do rejestru zawiera w szczególności dane, o których mowa w ust. 3,
z wyjątkiem adresu miejsca zamieszkania, jeżeli jest on inny niż adres siedziby.
5. Rozpowszechnianie programu można rozpocząć, jeżeli organ rejestracyjny
nie odmówił rejestracji w terminie miesiąca od dnia zgłoszenia.
6. Organ rejestracyjny może wezwać nadawcę do uzupełnienia zgłoszenia
w terminie 14 dni od dnia otrzymania wezwania. W sytuacji gdy organ
rejestracyjny wezwał nadawcę do uzupełnienia zgłoszenia, termin, o którym mowa
w ust. 5, biegnie od dnia wpływu uzupełnienia zgłoszenia.
7. Nadawca jest obowiązany zgłaszać organowi rejestracyjnemu, w terminie
14 dni, zmiany stanu faktycznego i prawnego objętego wpisem do rejestru,
powstałe po dniu dokonania wpisu. Do zgłaszania zmian stosuje się odpowiednio
przepisy o wpisie do rejestru.

**Art. 45.** 1. Organ rejestracyjny wykreśla z rejestru program, o którym mowa
w art. 41 ust. 1 pkt 2, jeżeli w programie tym, w okresie ostatnich 12 miesięcy, co
najmniej dwukrotnie zostały zamieszczone treści poważnie naruszające przepisy
art. 18 ust. 1, 4 i 5.

2. Organ rejestracyjny odmawia wpisu do rejestru programu, o którym mowa
w art. 41 ust. 1 pkt 1, jeżeli w programie tym, w okresie ostatnich 12 miesięcy, co
najmniej dwukrotnie zostały zamieszczone treści poważnie naruszające przepisy
art. 18 ust. 1, 4 i 5.
3. Organ rejestracyjny wykreśla z rejestru program rozprowadzany, jeżeli:
1) w programie tym, w okresie ostatnich 12 miesięcy, co najmniej dwukrotnie
zostały zamieszczone treści poważnie naruszające przepisy art. 18 ust. 1, 4 i 5;
2) operator bez zezwolenia nadawcy wprowadza zmiany do programu,
rozpowszechnia go nie w całości lub nierównocześnie;
2a) w programie tym operator nie dostarcza odbiorcom rozpowszechnianych
w audycji udogodnień dla osób niepełnosprawnych;


3) (uchylony)

4. Odmowa wpisu lub jego wykreślenie, o których mowa w ust. 1 – 3,
następuje w drodze decyzji administracyjnej, do której stosuje się odpowiednio
przepis art. 33 ust. 3.

**Art. 46.** Krajowa Rada określi, w drodze rozporządzenia, szczegółowy
sposób i tryb prowadzenia rejestru programów rozpowszechnianych wyłącznie
w systemie teleinformatycznym i programów rozprowadzanych, w tym:
1) wzór rejestru,
2) wzór zgłoszenia o wpis do rejestru

- uwzględniając możliwość prowadzenia rejestru oraz zgłaszania do niego
wniosków w systemie teleinformatycznym, konieczność zapewnienia
przejrzystości i kompletności zapisu informacji znajdujących się w rejestrze oraz
sprawność postępowania rejestracyjnego, a także nieobciążanie dostawców usług
medialnych utrudnieniami w zakresie wykonywanej działalności.

**Art. 46a.** 1. Jeżeli nadawca programu, o którym mowa w art. 45 ust. 3 pkt 1,
jest ustanowiony w innym państwie członkowskim Unii Europejskiej, Krajowa
Rada zawiadamia tego nadawcę i Komisję Europejską o stwierdzonych
naruszeniach oraz o zamiarze wykreślenia rozprowadzanego programu z rejestru.
Program jest wykreślany z rejestru, jeżeli w ciągu dwóch miesięcy od
zawiadomienia, w wyniku konsultacji prowadzonych przez Krajową Radę
z państwem, w którym jest ustanowiony nadawca, i z Komisją Europejską, nie
nastąpi zaniechanie naruszeń.

2. Środki, o których mowa w ust. 1, muszą być obiektywnie niezbędne,
stosowane w sposób niedyskryminacyjny i proporcjonalny do zamierzonych celów
oraz gdy zostały spełnione następujące warunki:
1) Krajowa Rada powiadomiła Komisję Europejską i państwo członkowskie,
w którym nadawca ma swoją siedzibę, o zamiarze podjęcia takich środków
i uzasadniła swoją ocenę oraz
2) Komisja Europejska stwierdziła, że środki te są zgodne z prawem unijnym.

**Art. 46b.** 1. Jeżeli program nadawcy ustanowionego w innym państwie
członkowskim Unii Europejskiej jest kierowany w całości lub w przeważającej
części na terytorium Rzeczypospolitej Polskiej, Przewodniczący Krajowej Rady


może wystąpić do państwa, w którym ustanowiony jest nadawca tego programu
w celu zastosowania odpowiedniego rozwiązania, w tym zwłaszcza
zapewniającego poszanowanie w tym programie zasad ochrony interesu
publicznego określonych w ustawie oraz w przepisach odrębnych.

2. Jeżeli w ciągu dwóch miesięcy od wystąpienia, o którym mowa w ust. 1 ,
nie dojdzie do zastosowania odpowiedniego rozwiązania, a nadawca danego
programu jest ustanowiony w innym państwie członkowskim Unii Europejskiej
w celu obejścia przepisów obowiązujących w Rzeczypospolitej Polskiej,
Przewodniczący Krajowej Rady może zawiadomić Komisję Europejską oraz
państwo, w którym ustanowiony jest nadawca, o zamiarze odmowy wpisu do
rejestru lub wykreślenia z rejestru programu, lub zastosowania innego
przewidzianego prawem niezbędnego, niedyskryminacyjnego i proporcjonalnego
środka. Do zawiadomienia dołącza się uzasadnienie.
3. Oceniając, czy program, o którym mowa w ust. 1, jest w całości lub
w przeważającej części kierowany na terytorium Rzeczypospolitej Polskiej,
Krajowa Rada może się odwołać do takich kryteriów, jak źródło dochodów
z reklam telewizyjnych lub abonamentu, główny język danej usługi lub obecność
audycji lub przekazów handlowych skierowanych bezpośrednio do widzów
w państwie członkowskim, w którym są one odbierane.
4. Przewodniczący Krajowej Rady może wydać decyzję o odmowie wpisu do
rejestru lub wykreśleniu z rejestru programu, o którym mowa w ust. 1 i 2, lub
innym środku, wyłącznie jeżeli Komisja Europejska, w drodze decyzji, nie
stwierdzi, w terminie trzech miesięcy od zawiadomienia, o którym mowa w ust. 2,
że byłoby to sprzeczne z prawem Unii Europejskiej.
5. Przewodniczący Krajowej Rady dokonuje wystąpienia, o którym mowa
w ust. 1, oraz zawiadomienia, o którym mowa w ust. 2, na podstawie uchwały
Krajowej Rady.

**Art. 47.** (uchylony)
Rozdział 6a
**Audiowizualne usługi medialne na żądanie
Art. 47a.** Podmiot dostarczający audiowizualną usługę medialną na żądanie
kształtuje katalog audycji samodzielnie i ponosi odpowiedzialność za jego treść, co


nie narusza przepisów dotyczących odpowiedzialności innych osób za treść
poszczególnych audycji, reklam lub innych przekazów.

**Art. 47b.** Nałożenie na podmiot dostarczający audiowizualną usługę
medialną na żądanie obowiązku lub zakazu publicznego udostępniania określonej
audycji lub przekazu może nastąpić wyłącznie na podstawie ustawy.

**Art. 47c.** 1. Podmiot dostarczający audiowizualną usługę medialną na żądanie
jest obowiązany do zapewnienia użytkownikom łatwego, bezpośredniego i stałego
dostępu do informacji umożliwiających identyfikację usługi i podmiotu
dostarczającego audiowizualną usługę medialną na żądanie, a w szczególności do
informacji o:
1) nazwie audiowizualnej usługi medialnej na żądanie;
2) nazwisku, nazwie lub firmie podmiotu dostarczającego tę usługę;
3) adresie jego siedziby;
4) danych kontaktowych, w tym adresie korespondencyjnym, adresie poczty
elektronicznej oraz witryny internetowej.

2. Podmiot dostarczający audiowizualną usługę medialną na żądanie jest
obowiązany do wskazania Krajowej Rady jako organu właściwego w sprawach
audiowizualnych usług medialnych na żądanie.
3. Krajowa Rada może określić, w drodze rozporządzenia, sposób
prezentowania przez podmiot dostarczający audiowizualną usługę medialną na
żądanie informacji umożliwiających identyfikację usługi i podmiotu
dostarczającego tę usługę, uwzględniając integralność przekazów, sposób
publicznego udostępniania usługi i oddziaływanie na interesy użytkowników oraz
dążąc do nieobciążania dostawców nadmiernymi utrudnieniami i kosztami
w związku z zapewnianiem informacji.

**Art. 47d.** Lokowanie produktu w audycjach i sponsorowanie audycji
udostępnianych w ramach audiowizualnej usługi medialnej na żądanie nie może
naruszać samodzielności i niezależności redakcyjnej podmiotu dostarczającego
audiowizualną usługę medialną na żądanie, w szczególności poprzez wpływ na
treść lub miejsce audycji w katalogu, oraz nie zwalnia tego podmiotu od
odpowiedzialności za treść audycji.


**Art. 47e.** 1. Zabronione jest publiczne udostępnianie audiowizualnej usługi
medialnej na żądanie, w ramach której są dostępne w katalogu audycje lub inne
przekazy, o których mowa w art. 18 ust. 4, bez stosowania zabezpieczeń
technicznych lub innych odpowiednich środków, mających na celu ochronę
małoletnich przed ich odbiorem.

2. Podmiot dostarczający audiowizualną usługę medialną na żądanie,
uwzględniając stopień szkodliwości audycji lub innego przekazu dla małoletnich
w poszczególnych kategoriach wiekowych, jest obowiązany do odpowiedniego
kwalifikowania i oznaczania audycji i innych przekazów w taki sposób, aby
użytkownik mógł z łatwością zapoznać się z oznaczeniem zarówno w chwili
wyboru audycji, jak i w trakcie jej trwania.
3. Krajowa Rada w porozumieniu z ministrem właściwym do spraw
informatyzacji może określić, w drodze rozporządzenia, szczegółowe warunki,
jakim odpowiadać muszą zabezpieczenia techniczne lub inne odpowiednie środki,
mające na celu ochronę małoletnich przed odbiorem audycji lub innych przekazów,
o których mowa w art. 18 ust. 4, kierując się potrzebą zapewnienia skutecznej
ochrony małoletnich przed szkodliwymi dla nich treściami, uwzględniając
możliwości techniczne i stopień szkodliwości audycji lub innych przekazów dla
małoletnich w poszczególnych kategoriach wiekowych oraz specyfikę
audiowizualnych usług medialnych na żądanie.
4. Krajowa Rada określi, w drodze rozporządzenia, cechy oraz szczegółowe
warunki kwalifikowania i oznaczania audycji i innych przekazów oraz wzory
odpowiednich symboli graficznych, uwzględniając stopień szkodliwości audycji
dla małoletnich w poszczególnych kategoriach wiekowych oraz specyfikę
audiowizualnych usług medialnych na żądanie.

**Art. 47f.** 1. Podmioty dostarczające audiowizualne usługi medialne na
żądanie są obowiązane do promowania audycji europejskich, w tym wytworzonych
pierwotnie w języku polskim, w szczególności przez:
1) odpowiednie oznaczanie pochodzenia dostępnych w katalogu audycji
i udostępnianie możliwości wyszukiwania audycji europejskich, w tym
wytworzonych pierwotnie w języku polskim, lub
2) umieszczanie informacji i materiałów promujących audycje europejskie,
w tym wytworzonych pierwotnie w języku polskim.


2. Podmioty dostarczające audiowizualne usługi medialne na żądanie są
obowiązane do przeznaczania co najmniej 20% zawartości katalogu na audycje
europejskie, w tym wytworzonych pierwotnie w języku polskim, oraz
odpowiedniego wyeksponowania tych audycji w katalogu.
3. Podstawą do obliczania procentowego udziału, o którym mowa w ust. 2,
jest suma iloczynów czasu trwania i czasu udostępniania audycji w katalogu
w danym kwartale kalendarzowym.
4. Przepisu ust. 2 nie stosuje się do katalogów, w których publicznie są
udostępniane wyłącznie audycje audiowizualne niebędące audycjami europejskimi.

**Art. 47g.** Podmioty dostarczające audiowizualne usługi medialne na żądanie
dążą do stopniowego zapewniania dostępności dostarczanych audycji dla osób
niepełnosprawnych z powodu dysfunkcji narządu wzroku oraz osób
niepełnosprawnych z powodu dysfunkcji narządu słuchu, poprzez wprowadzanie
odpowiednich udogodnień dla osób niepełnosprawnych.

**Art. 47h.** Audycje dostarczane w ramach audiowizualnych usług medialnych
na żądanie nie mogą zawierać treści nawołujących do nienawiści lub
dyskryminujących ze względu na rasę, niepełnosprawność, płeć, wyznanie lub
narodowość.

**Art. 47i.** Podmioty dostarczające audiowizualne usługi medialne na żądanie
są obowiązane do przechowywania kopii audycji udostępnianych publicznie przez
okres nie krótszy niż 28 dni od dnia ich usunięcia z katalogu oraz do przedstawienia
ich Przewodniczącemu Krajowej Rady po otrzymaniu żądania, o którym mowa
w art. 10 ust. 2.

**Art. 47j.** 1. Podmioty dostarczające audiowizualne usługi medialne na
żądanie są obowiązane do corocznego składania do Krajowej Rady sprawozdania
z wykonania obowiązków, o których mowa w art. 47e i art. 47f.

2. Sprawozdanie zawiera:
1) dane podmiotu w zakresie określonym w art. 47c ust. 1 wraz z podaniem
sposobu publicznego udostępniania audiowizualnej usługi medialnej na
żądanie;


2) opis rodzajów zabezpieczeń technicznych lub innych odpowiednich środków,
mających na celu ochronę małoletnich przed ich odbiorem, które stosuje dany
podmiot;
3) opis sposobów promocji audycji europejskich, w tym wytworzonych
pierwotnie w języku polskim, stosowanych przez dany podmiot, w tym udział
tych audycji w katalogu w ujęciu ilościowym i czasowym.

3. Sprawozdanie składa się w terminie do dnia 31 marca za rok poprzedni.
**Art. 47k.** Do audiowizualnych usług medialnych na żądanie stosuje się
przepisy art. 16 ust. 1, art. 16b ust. 1 – 3a, art. 16c, art. 17 ust. 1 – 2, 4, 5, 6a i 7,
art. 17a ust. 1 – 3, 5 i 6 oraz przepisy wydane na podstawie art. 16b ust. 3b, art. 17
ust. 8 z wyłączeniem przepisów dotyczących ewidencji sponsorowanych audycji
lub innych przekazów, a także przepisy wydane na podstawie art. 17a ust. 9
w zakresie szczegółowych warunków oznaczania przez nadawcę audycji,
w których zastosowano lokowanie produktu, znakiem graficznym.

Rozdział 7
(uchylony)

Rozdział 8
**Odpowiedzialność prawna
Art. 52.** 1. Kto rozpowszechnia program radiowy lub telewizyjny bez
koncesji

- podlega grzywnie, karze ograniczenia wolności albo pozbawienia wolności
do lat 2.
2. Kto rozprowadza program radiowy lub telewizyjny bez wpisu do rejestru
- podlega grzywnie, karze ograniczenia wolności albo pozbawienia wolności
do roku.
**Art. 53.** 1. Jeżeli nadawca narusza obowiązek wynikający z przepisów
art. 14a ust. 1 i 2, art. 15 ust. 1, 2 i 3, art. 15a ust. 1, art. 16 ust. 1 – 6, art. 16a,
art. 16b ust. 1 – 3, art. 16c, art. 17 ust. 1 – 7, art. 17a ust. 1 – 7, art. 18 ust. 1 – 5b,
art. 18a ust. 1, art. 20 ust. 1, art. 20b ust. 1 i 6, art. 20c ust. 1 – 5, art. 43 ust. 2,
art. 43a ust. 1 lub z przepisów wydanych na podstawie art. 14a ust. 3, art. 15 ust. 4,
art. 15a ust. 2 i 3, art. 16 ust. 7, art. 16b ust. 3b, art. 17 ust. 8, art. 17a ust. 9, art. 18


ust. 6 i art. 18a ust. 2 lub nie zastosował się do wezwania, o którym mowa
w art. 43a ust. 2, Przewodniczący Krajowej Rady wydaje decyzję nakładającą na
nadawcę karę pieniężną w wysokości do 50% rocznej opłaty za prawo do
dysponowania częstotliwością przeznaczoną do nadawania programu,
a w przypadku gdy nadawca nie uiszcza opłaty za prawo do dysponowania
częstotliwością, karę pieniężną w wysokości do 10% przychodu nadawcy,
osiągniętego w poprzednim roku podatkowym, uwzględniając zakres i stopień
szkodliwości naruszenia, dotychczasową działalność nadawcy oraz jego
możliwości finansowe.

2. Przewodniczący Krajowej Rady może nałożyć karę, o której mowa
w ust. 1, także w decyzji wydanej na podstawie art. 10 ust. 4.
3. Kara pieniężna jest płatna z dochodu po opodatkowaniu lub z innej formy
nadwyżki przychodów nad wydatkami, zmniejszonej o podatki.
4. Kary pieniężnej nie można nałożyć, jeżeli od naruszenia obowiązku,
o którym mowa w ust. 1, upłynął jeden rok.

**Art. 53a.** 1. Jeżeli dostawca usługi medialnej rozpowszechnia program
telewizyjny w systemie teleinformatycznym bez wpisu do rejestru,
Przewodniczący Krajowej Rady wydaje decyzję nakładającą na dostawcę karę
pieniężną w wysokości do 10% przychodu dostawcy, osiągniętego w poprzednim
roku podatkowym. Przepisy art. 53 ust. 3 i 4 stosuje się odpowiednio.

2. W pierwszym roku prowadzonej działalności kara, o której mowa w ust. 1,
nie może przekraczać wysokości dziesięciokrotności przeciętnego miesięcznego
wynagrodzenia w sektorze przedsiębiorstw w kwartale poprzedzającym wydanie
decyzji nakładającej karę, włącznie z wypłatami z zysku, ogłaszanego przez
Prezesa Głównego Urzędu Statystycznego w Dzienniku Urzędowym
Rzeczypospolitej Polskiej „Monitor Polski”.

**Art. 53b.** 1. Jeżeli operator rozprowadzający program narusza obowiązek,
o którym mowa w art. 43 ust. 1 lub art. 43a ust. 3, Przewodniczący Krajowej Rady
wydaje decyzję nakładającą karę pieniężną w wysokości do 10% przychodu tego
operatora, osiągniętego w poprzednim roku podatkowym, uwzględniając zakres
i stopień szkodliwości naruszenia, dotychczasową działalność operatora oraz jego
możliwości finansowe.


2. W przypadku gdy okres działania operatora, o którym mowa w ust. 1, jest
krótszy niż rok kalendarzowy, za podstawę wymiaru kary przyjmuje się kwotę
500 tys. zł.
3. Przewodniczący Krajowej Rady może żądać od operatora, o którym mowa
w ust. 1, udzielenia wyjaśnień, przedstawienia dokumentów, w szczególności
rocznego sprawozdania finansowego za poprzedni rok podatkowy, w zakresie
wykonania obowiązku, o którym mowa w art. 43 ust. 1 lub art. 43a ust. 3.

**Art. 53c.** 1. Jeżeli podmiot dostarczający audiowizualną usługę medialną na
żądanie narusza przepisy art. 16 ust. 1, art. 16b ust. 1 – 3a, art. 16c, art. 17 ust. 1 – 2,
4, 5, 6a i 7, art. 17a ust. 1 – 3, 5 i 6, art. 47a, art. 47b, art. 47c ust. 1 i 2, art. 47d,
art. 47e ust. 1 i 2, art. 47f, art. 47h i art. 47i lub przepisy wydane na podstawie
art. 16b ust. 3b, art. 17 ust. 8 z wyłączeniem przepisów dotyczących ewidencji
sponsorowanych audycji lub innych przekazów, art. 17a ust. 9 w zakresie
szczegółowych warunków oznaczania przez nadawcę audycji, w których
zastosowano lokowanie produktu, znakiem graficznym, a także przepisy wydane
na podstawie art. 47c ust. 3 i art. 47e ust. 3 i 4 i w ciągu 14 dni od dnia doręczenia
mu wezwania, o którym mowa w art. 10 ust. 3, nie zaniechał działań naruszających
te przepisy, Przewodniczący Krajowej Rady wydaje decyzję nakładającą na niego
karę pieniężną w wysokości do dwudziestokrotności przeciętnego miesięcznego
wynagrodzenia w sektorze przedsiębiorstw, włącznie z wypłatami z zysku,
w kwartale poprzedzającym wydanie decyzji nakładającej karę, ogłaszanego przez
Prezesa Głównego Urzędu Statystycznego w Dzienniku Urzędowym
Rzeczypospolitej Polskiej „Monitor Polski”.

2. Określając wysokość nałożonej kary, Przewodniczący Krajowej Rady
uwzględnia zakres i stopień szkodliwości naruszenia oraz dotychczasową
działalność podmiotu dostarczającego audiowizualną usługę medialną na żądanie.
3. Kara może być ponownie nałożona po upływie 30 dni od upływu terminu
na zapłatę poprzedniej kary w przypadku nieusunięcia naruszeń przez podmiot
dostarczający audiowizualną usługę medialną na żądanie.
4. Decyzja nakładająca karę nie może być wydana, jeżeli od naruszenia
obowiązków, o których mowa w ust. 1, upłynęły dwa lata.


**Art. 53d.** 1. Za niezłożenie sprawozdania w terminie przewidzianym
w art. 47j ust. 3 Przewodniczący Krajowej Rady może, po bezskutecznym
wystosowaniu żądania, o którym mowa w art. 10 ust. 2, do złożenia sprawozdania
w terminie 14 dni od dnia otrzymania wezwania, wydać decyzję nakładającą na
osobę kierującą działalnością podmiotu dostarczającego audiowizualne usługi
medialne na żądanie karę pieniężną w wysokości nieprzekraczającej 1000 zł.

2. Kara może być powtarzana po upływie 30 dni od upływu terminu na zapłatę
poprzedniej kary w przypadku dalszego uchylania się od obowiązku złożenia
sprawozdania przez podmiot dostarczający audiowizualną usługę medialną
na żądanie.
3. Decyzja nakładająca karę nie może być wydana, jeżeli od terminu
określonego w art. 47j ust. 3 upłynął rok.

**Art. 54.** 1. Jeżeli osoba kierująca działalnością dostawcy usługi medialnej nie
wykonuje decyzji wydanych na podstawie art. 10 ust. 4, Przewodniczący Krajowej
Rady może wydać decyzję nakładającą na nią karę pieniężną, nieprzekraczającą
jednak jej sześciomiesięcznego wynagrodzenia.

2. Tej samej karze może podlegać osoba kierująca działalnością dostawcy
usługi medialnej za nieudzielenie lub udzielenie nierzetelnych informacji na
żądanie Przewodniczącego Krajowej Rady, przewidziane przepisem art. 10 ust. 2.
**<2a. Jeżeli jednostka publicznej radiofonii i telewizji nie stosuje się do
zaleceń lub działań naprawczych w zakresie realizacji misji publicznej,
o których mowa w art. 31b ust. 3, Przewodniczący Krajowej Rady może
wydać decyzję nakładającą na osobę kierującą działalnością jednostki
publicznej radiofonii i telewizji karę pieniężną nieprzekraczającą wysokości
dziesięciokrotności przeciętnego miesięcznego wynagrodzenia w sektorze
przedsiębiorstw, włącznie z wypłatami z zysku, w kwartale poprzedzającym
wydanie decyzji nakładającej karę, ogłaszanego przez Prezesa Głównego
Urzędu Statystycznego w Dzienniku Urzędowym Rzeczypospolitej Polskiej
„Monitor Polski”.>**
3. Decyzja nakładająca karę nie może być wydana, jeżeli od daty wydania
decyzji, o której mowa w ust. 1, upłynęły dwa lata.

```
Dodany ust. 2a w
art. 54 wejdzie w
życie z dn.
1.01.20 20 r. (Dz.
U. z 2018 r. poz.
1717).
```

**Art. 55.** Kary, o których mowa w art. 53 – 54, podlegają wpłacie do budżetu
państwa.

**Art. 56.** 1. Od decyzji Przewodniczącego Krajowej Rady wydanych na
podstawie art. 10 ust. 4 oraz art. 53 – 54 służy odwołanie do Sądu Okręgowego
w Warszawie – sądu gospodarczego.

2. W postępowaniu w sprawach odwołań od decyzji, o których mowa
w ust. 1, stosuje się odpowiednio przepisy Kodeksu postępowania cywilnego
dotyczące spraw z zakresu przeciwdziałania praktykom monopolistycznym.
3. W razie złożenia odwołania od decyzji Przewodniczącego Krajowej Rady
do sądu, stronie nie przysługują środki prawne wzruszenia decyzji przewidziane
w Kodeksie postępowania administracyjnego, w szczególności dotyczące
wznowienia postępowania, uchylenia, zmiany oraz stwierdzenia nieważności
decyzji.

Rozdział 9
**Zmiany w przepisach obowiązujących, przepisy przejściowe i końcowe
Art. 57 – 62.** (pominięte)
**Art. 63.** 1. Znosi się Komitet do Spraw Radia i Telewizji „Polskie Radio
i Telewizja”, zwany dalej „Komitetem”. Przewodniczący Komitetu kieruje
działalnością państwowej jednostki organizacyjnej „Polskie Radio i Telewizja” do
czasu zarejestrowania spółek, o których mowa w art. 26 ust. 2 i 3.

2. Przewidziane w ustawach szczególnych zadania Komitetu oraz
Przewodniczącego Komitetu w zakresie tworzenia i rozpowszechniania
programów radiowych i telewizyjnych przechodzą na jednostki publicznej
radiofonii i telewizji, odpowiednio do zakresu ich zadań ustawowych
i statutowych.
3. Przewidziane w ustawach szczególnych zadania Komitetu oraz
Przewodniczącego Komitetu w zakresie administracji państwowej przechodzą do
właściwości Krajowej Rady.
4. Funkcje organu założycielskiego w stosunku do przedsiębiorstw
państwowych oraz uprawnienia nadzorcze w stosunku do jednostek
badawczo-rozwojowych podległych Komitetowi przejmuje Przewodniczący
Krajowej Rady.


5. Zezwolenia na używanie urządzeń telekomunikacyjnych przeznaczonych
do nadawania programów radiowych i telewizyjnych wygasają z dniem
rozpoczęcia działalności na tym samym terenie przez nadawcę, któremu przyznano
w koncesji częstotliwość wykorzystywaną dotychczas do nadawania programu,
lecz nie później niż po upływie roku od dnia wejścia ustawy w życie.
6. Przepis ust. 5 nie dotyczy uprawnień wydanych na podstawie ustawy,
o której mowa w art. 59.
7. Do nadawców posiadających zezwolenie, o którym mowa w ust. 5, i do
nadawców posiadających zezwolenia wydane w związku z ustawą, o której mowa
w art. 59, przepisu art. 52 nie stosuje się.
8. Podmioty rozprowadzające programy w sieciach kablowych dostosują
swoją działalność do wymogów określonych w rozdziale 6 w terminie 6 miesięcy
od dnia wejścia ustawy w życie.

**Art. 64.** 1. Minister właściwy do spraw Skarbu Państwa zawiąże:
1) spółkę, o której mowa w art. 26 ust. 2, z siedzibą w Warszawie i oddziałami
terenowymi w Bydgoszczy, Gdańsku, Katowicach, Krakowie, Lublinie,
Łodzi, Poznaniu, Rzeszowie, Szczecinie, Warszawie i we Wrocławiu;
2) spółkę, o której mowa w art. 26 ust. 3 pkt 1, z siedzibą w Warszawie oraz
spółki, o których mowa w art. 26 ust. 3 pkt 2, z siedzibami w Białymstoku,
Bydgoszczy, Gdańsku, Katowicach, Kielcach, Krakowie, Koszalinie,
Lublinie, Łodzi, Opolu, Olsztynie, Poznaniu, Rzeszowie, Szczecinie,
Warszawie, we Wrocławiu i w Zielonej Górze.

2. Minister właściwy do spraw Skarbu Państwa może zawiązać spółki
radiofonii regionalnej z siedzibami w innych miejscowościach niż wymienione
w ust. 1 pkt 2.
3. Minister właściwy do spraw Skarbu Państwa uzgodni treść statutów spółek,
o których mowa w ust. 1 i 2, z Krajową Radą. Statut spółki, o której mowa w art. 26
ust. 2, może przewidywać oddziały terenowe w innych miejscowościach niż
wymienione w ust. 1 pkt 1.
4. Pierwsze zarządy spółek, o których mowa w ust. 1 i 2, powoła Krajowa
Rada.


**Art. 65.** 1. Minister właściwy do spraw Skarbu Państwa wniesie do spółek,
o których mowa w art. 64 ust. 1, mienie pozostałe po likwidacji państwowej
jednostki organizacyjnej „Polskie Radio i Telewizja”, zwanej dalej „PRTV”.

2. Rada Ministrów określi, w drodze rozporządzenia, w terminie 1 miesiąca
od dnia wejścia ustawy w życie, szczegółowy tryb inwentaryzacji mienia
wymienionego w ust. 1, zasadę podziału i przekazywania tego mienia oraz tryb
rozpoznawania spraw spornych.
3. Czynności podejmowane w wykonaniu art. 64 ust. 1 i 2 są wolne od opłat
sądowych i skarbowych; do opłat za czynności notarialne związane z zawiązaniem
tych spółek stosuje się odpowiednio przepisy o przekształcaniu przedsiębiorstwa
państwowego w spółkę.

**Art. 66.** 1. Grunty stanowiące własność Skarbu Państwa, będące w dniu
wejścia w życie ustawy w zarządzie PRTV, z dniem zarejestrowania spółek stają
się z mocy prawa przedmiotem użytkowania wieczystego tych spółek. Do
użytkowania wieczystego nie stosuje się przepisów _art. 41 ust. 1 ustawy z dnia
29 kwietnia 1985 r. o gospodarce gruntami i wywłaszczaniu nieruchomości (Dz. U.
z 1991 r. poz. 127, 446 i 464)_^9 ) w części dotyczącej pierwszej opłaty.

2. Budynki i inne urządzenia oraz lokale znajdujące się na gruntach
stanowiących własność Skarbu Państwa, będących w dniu wejścia w życie ustawy
w zarządzie PRTV, z dniem zarejestrowania spółek stają się z mocy prawa
własnością tych spółek. Nabycie własności następuje nieodpłatnie.
3. Nabycie prawa użytkowania wieczystego gruntów, o których mowa
w ust. 1, oraz własności budynków, innych urządzeń i lokali, o których mowa
w ust. 2, stwierdza się decyzją wojewody. W decyzji tej określa się również
warunki użytkowania wieczystego, z zachowaniem zasad określonych
w art. 236 Kodeksu cywilnego.

**Art. 67.** 1. Pracownicy PRTV stają się z mocy prawa pracownikami
właściwej spółki, z zastrzeżeniem ust. 2.

2. Stosunek pracy pracowników zatrudnionych na stanowiskach
kierowniczych, określonych przez Krajową Radę, ustaje z mocy prawa z dniem

9 ) Obecnie ustawa z dnia 21 sierpnia 1997 r. o gospodarce nieruchomościami (Dz. U. z 2016 r.
poz. 2147 i 2260 oraz z 2017 r. poz. 624 i 820).


wpisania spółki do rejestru handlowego. Ustanie stosunku pracy jest równoznaczne
w skutkach prawnych z rozwiązaniem stosunku pracy wskutek wypowiedzenia
umowy o pracę przez zakład pracy. Zatrudnienie tych pracowników w spółce może
nastąpić na warunkach uzgodnionych przez strony.

3. Za zobowiązania wynikające ze stosunku pracy, powstałe przed wpisaniem
spółki do rejestru handlowego, odpowiada spółka.

**Art. 68.** 1. Na spółki przechodzą z mocy ustawy uprawnienia i obowiązki
Komitetu i PRTV wynikające z decyzji administracyjnych.

2. (pominięty)
3. (pominięty)
4. (pominięty)
**Art. 69.** (pominięty)
**Art. 70.** 1. Traci moc ustawa z dnia 2 grudnia 1960 r. o Komitecie do Spraw
Radia i Telewizji „Polskie Radio i Telewizja” (Dz. U. poz. 307 oraz z 1984 r.
poz. 275).
2. (pominięty)
**Art. 71.** Ustawa wchodzi w życie po upływie miesiąca od dnia ogłoszenia^10 ),
z wyjątkiem przepisu art. 52, który wchodzi w życie z dniem 1 lipca 1993 r.

10 ) Ustawa została ogłoszona w dniu 28 stycznia 1993 r.


